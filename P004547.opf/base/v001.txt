༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W3CN5060
ImageGroup: ||13CN5062
ISBN:
n/a
LCCN:
n/a
-
Title:
ལམ་འབྲས་གསང་ལམ།
lam 'bras gsang lam/
to-be-supplied
Author:
to-be-supplied
n/a
Descriptor:
Original Publication:
IlIlIl
Place:
Publisher:
n/a
Date:
Volume:
Total Volumes:
In/a
TBRC Pages:
Introductory Pages:
Text Pages:
Scanning Information:
n/a
Scanned at Tibetan Buddhist Resource Center, 1430 Massachusetts Ave, 5th Floor,
Cambridge, Mass. 02138.



ལས་འབྲས་ཀྱི་གསང་ལམ།
The Secret Path of Karmie Caux and Effect
ise and



ལས་འབྲས་ཀྱི་གསང་ལམ།



བརྗེད་དུ་ཕངས་པའི་ཞལ་གདམས།
གསང་ཆེན་དབེན་པའི་རི་ངོགས་འདི་རུ། །དཔོན་སློབ་མཉམ་འཛོམས་སྐལ་བཟང་དུས་ན། །
མ་ཧཱ་གུ་རུའི་རྒྱལ་ཚབ་ཞིག་གིས། །ཟབ་རྒྱས་གདམས་པས་ང་ཚོ་སྐྱོང་མྱོང་། །མཆོག་གསུམ་སྤྱི་དང་
འཕགས་པའི་དགེ་འདུན། །ཡུལ་དུ་བྱས་པའི་ཕྲ་ཞིབ་ལས་འབྲས། །སྡེ་སྣོད་ལུང་གི་གླེང་གཞི་དང་
བཅས། །ཡང་ཡང་གསུངས་པ་བརྗེད་དུ་མི་རུང༌། །འདྲ་མིན་ཆོས་དང་དམ་པའི་སྐྱེས་བུར། །སྒྲོ་འདོགས་སྐུར་
འདེབས་ཆོས་སྤོང་ལས་འདི། །ཐར་ལམ་གེགས་ཀྱི་ཆེ་ཤོས་ཡིན་ཞེས། །ཉིན་རེ་བཞིན་དུ་གདམས་པ་མིན་
ནམ། །ཆེར་སྙིགས་དུས་ཀྱི་མ་མཐའ་འདི་ན། །རྩོལ་མེད་ཉེ་ལམ་ཉམས་སུ་ལོངས་དང༌། །ཉེ་བརྒྱུད་
བྱིན་རླབས་གཞན་ལས་ལྷག་ཅེས། །སྐལ་བཟང་བུ་ལ་དབྱུགས་དབྱུང་བྱིན་ཡོད། །བདེ་ལྡན་ཞིང་
དང་ཤམ་བྷ་ལ་སོགས། །དག་པའི་ཞིང་ཁམས་དུ་མ་ཞིག་ནས། །ང་ཅག་ཡང་ཡང་ལྷན་དུ་འཛོམས་
ཞེས། །བསླུ་མེད་རྡོ་རྗེའི་ཞལ་བཞེས་གནང་མྱོང་། །
མཁན་འཆི་མེད་རིག་འཛིན་གྱིས།



རིས་མེད་གྲུབ་མཐའི་ཆོས་དང་ཆོས་འཛིན་ལ། །
ངན་སྨྲས་ངག་གི་ཉེས་པའི་ཆོས་སྤང་ལས། །
ཟབ་མོའི་མདོ་སྡེ་དག་གི་གླེང་གཞི་བཅས། །
ཡང་ནས་ཡང་དུ་གསུང་པའི་ཚུལ་དེ་དྲན། །
མཁན་འཆི་མེད་རིག་འཛིན་གྱིས།



དཀར་ཆག
ཐུབ་དགའ་ཡིད་བཞིན་ནོར་བུའི་ཞལ་གདམས་ཚན་བཤུས།་་་་
བླ་མ་ཡིད་བཞིན་ནོར་བུའི་ཞལ་གདམས་ཚན་བཤུས། “
མདོ་རྩའི་གོས་ཀྱི་གཞི་ཕྲན་ཚེགས་ལ་སོགས་པ་ཞུ་བ་དང་བཅས་པའི་སྐབས་ལས།
གུང་ཐང་བློ་གྲོས་ཀྱི་མཛོད་འགྲེལ་ལས། “
རྣམ་པར་འཐག་པ་བསྡུས་པའི་མདོའི་འགྲེལ་བ་ལས། །
ཚངས་དབྱངས་རྒྱ་མཚོའི་གསང་རྣམ་ལས། “
གླག་བླ་ཆོས་འགྲུབ་ཀྱི་བདེ་སྨོན་འགྲེལ་ལས། “
ལས་བརྒྱ་པ་ལས་སྣག་བུ་ཞེས་བྱ་བ།།
ལས་བརྒྱ་པ་ལས་དོམ་གཉིས་སོགས་བརྗོད་པ། “
ལས་བརྒྱ་པ་ལས་མིག་ཆུང་ཞེས་བྱ་བ། །



་་་'''
ལས་བརྒྱ་པ་ལས་སྒམ་པོ་ཞེས་བྱ་བ། ..
ལས་བརྒྱ་པ་ལས་དགེ་ཚུལ་གྱིས་ཚུལ་ཁྲིམས་བསྲུངས་པའི་ལེའུ། “
ལས་བརྒྱ་པ་ལས་ཁྱི་མོ་ཞེས་བྱ་བ། ..
མདོ་མཛངས་བླུན་ལས་སྲིན་བུའི་རྒྱུ་བསྟན་པའི་ལེའུ།
ལས་བརྒྱ་པ་ལས་མི་སྡུག་པ་ཞེས་བྱ་བ། ་
ལས་བརྒྱ་པ་ལས་ཟ་བ་ཞེས་བྱ་བ། …...་
ལས་བརྒྱ་པ་ལས་གཅོད་པ་ཕྱི་མ། ...
མདོ་མཛངས་བླུན་ལས་རབ་ཏུ་བྱུང་བའི་ཡོན་ཏན་བསྔགས་པའི་ལེའུ། །
ལུགས་གཉིས་ཀྱི་བསླབ་བྱ་རིན་པོ་ཆེའི་སྒྲོན་མེ་ཞེས་བྱ་བ། ་
མཁན་ཀུན་དཔལ་གྱི་སྤྱོད་འཇུག་འགྲེལ་བ་ལས་བཏུས། -
...……………………….
..…………………... 137



ལས་འབྲས་ཀྱི་གསང་ལམ།
༄༅། །ཐུབ་དགའ་ཡིད་བཞིན་ནོར་བུའི་ཞལ་གདམས་ཚན་བཤུས།
ཐུབ་དགའ་ཡིད་བཞིན་ནོར་བུས།
ཐུབ་དགའ་ཡིད་བཞིན་ནོར་བུས་ནམ་རྒྱུན་སློབ་ཚོགས་རྣམས་ལ་ཁྱེའུ་སེར་སྐྱའི་ལོ་རྒྱུས་
གསུངས་ཏེ་དགེ་འདུན་པ་ལ་བརྟེན་པའི་ཉེས་པ་ལ་ཤིན་ཏུ་གཟབ་དགོས་པར་ཡང་ཡང་གདམས་པར་
མཛད་ཅིང་། ཐེངས་ཤིག་ལ་ཐུབ་དགའ་ཡིད་བཞིན་ནོར་བུའི་མ་ཡུམ་ཆུང་དགའ་ཟེར་བ་དེ་འཆི་
ཁར་སྡུག་བསྔལ་དྲག་པོ་མྱོང་བའི་ཚེ་ན། ཐུབ་དགའ་ཡིད་བཞིན་ནོར་བུ་མཆོག་གིས། ངའི་ཨ་མས་
སྡུག་བསྔལ་འདི་འདྲ་ཞིག་མྱོང་བ་ནི། ངས་སྤྱིར་དགེ་འདུན་པའི་དཀོར་གྱིས་ཕ་མ་གསོ་བར་བྱེད་
མ་མྱོང་མོད། འོན་ཀྱང་ཐེངས་ཤིག་ལ་ངས་མོ་ལ་བུ་རམ་རྟ་རྨིག་མ་གཅིག་བྱིན་པ་དེའི་རྣམ་སྨིན་ཡིན་
རྒྱུ་རེད། མོ་ལས་བཟང་ནས་ཚེ་འདིར་མྱོང་ཐུབ་སོང་བ་རེད། ཅེས་གསུངས། དེ་བཞིན་དུ་པཱ་ཐུར་
གྱི་གྲྭ་མགོན་པོ་ཞེས་པ་དགེ་འདུན་པའི་སྤྱི་གཉེར་ཡིན་དུས་སུ། ཐེངས་ཤིག་ལ་དགེ་འདུན་པ་རྣམས་
ཀྱིས། མགྲོན་པོ་སྣེ་ལེན་བྱེད་ཆེད་དུ་གྲ་སྒྲིག་བྱས་པའི་ཟས་དེ་མགྲོན་པོ་རྣམས་ཀྱིས་ཟ་མ་ཐུབ་པར་
ཅུང་ཟད་ལྷག་སོང་བ་ཐུབ་དགའ་ཡིད་བཞིན་ནོར་བུའི་སྐུ་མདུན་དུ་ཁྱེར་ཏེ། ཟས་ལྷག་ཅུང་ཙམ་པ་
འདི་ངས་ཟོས་ན་ཨེ་ཆོག་ཞུས་ཚེ། ཨ་ཙི་ཁྱོད་ཀྱིས་ཅི་ཟེར། དེ་དགེ་འདུན་པས་མགྲོན་པོ་རྣམས་ལ་
བསྔོས་ཡོད་པ་ལས་ཁྱོད་ལ་བསྔོས་མེད་པས་མ་ཟ་མ་གཏོགས་དམྱལ་བར་སྐྱེ་བའི་རྒྱུ་རེད་གསུངས།
འོ་ན་ཁྱི་རྣམས་ལ་སྦྱིན་ནམ་ཞུས་པས། ཁྱོད་དགེ་ཚུལ་སློང་ཞིག་གིས་གསོལ་མི་རུང་ན་དུད་
འགྲོ་ལས་ངན་ཞིག་ལ་དེ་བས་ཀྱང་སྦྱིན་ག་ལ་རུང་། ཁྱི་དེ་ངན་སོང་གི་གནས་ལས་མི་ཐར་བར་
བྱེད་པས་གཏན་ནས་སྦྱིན་མི་རུང་གསུངས་ནས་ཁྱི་ལ་ཡང་སྦྱིན་པར་མ་གནང་། འོ་ན་ཅི་ཞིག་
བྱེད་ལགས་ཞུས་པ་ན། གལ་ཏེ་ཁྱོད་ཀྱིས་རྗེས་མ་སྐྱིན་ཚབ་འཇལ་ཐུབ་ན་ཟོས། མ་ཐུབ་ན་ས་འོག་ཏུ་
གནོན་ལ་སུས་ཀྱང་ལོངས་སྤྱོད་མི་ནུས་པར་གྱིས་གསུངས། ཡང་དགེ་འདུན་པ་རྣམས་ལ་
འདོན་ཡོན་དུ་ཕུལ་བའི་རས་སོགས་ཅ་ལག་རིགས་ཐམས་ཅད་ཀྱང་སྤྱི་གཉེར་གྱིས་ངོས་ལེན་བྱས་ཟིན་
རྗེས་སུས་ཀྱང་མི་མཐོང་བའི་གནས་ཤིག་ཏུ་བསྐུངས་ནས་དགེ་འདུན་པ་རྣམས་ལ་བགོ་མ་རན་གྱི་



་འབའ་
ལས་འབྲས་ཀྱི་གསང་ལམ།
བར་དུ་ཚུར་མ་ལེན་གསུངས། དེས་རྒྱུ་མཚན་ཅི་ལགས་ཞུས་པས། དགེ་སྡིག་གི་ལས་གང་ཡིན་རུང་
དགེ་འདུན་པ་ཡུལ་དུ་བྱས་ན་དེ་ནི་ཡུལ་གཞན་སུས་ཀྱང་འགྲན་མི་ནུས་པར་ཆེས་སྟོབས་དང་ལྡན་
པ་ཡིན་པས། གལ་ཏེ་དགེ་འདུན་པ་སྤྱིའི་རྒྱུ་ནོར་ལ་དམིགས་ནས་སྐྱེ་བོ་སུ་ཞིག་ལ་བརྣབ་སེམས་སྐྱེས་
ན་ཡང་། མི་དགེ་བའི་ལས་ངན་པ་ཡིན་པས་དེ་འདྲའི་མི་དགེ་བའི་ལས་མི་གསོག་པའི་ཆེད་དུ་
དགེ་འདུན་པའི་རྫས་རྣམས་གཞན་གྱིས་མི་མཐོང་བའི་གནས་སུ་འཇོག་དགོས་གསུངས། དེ་བཞིན་དུ་
གང་ཟག་སྒེར་གྱི་སྤྱི་ཁང་ནང་ནས་མེ་བླངས་ཏེ་རང་གི་ཁྱིམ་དུ་ཁྱེར་ནས་མེ་ཁ་གསོ་དགོས་བྱུང་ན།
མེ་དེའི་ཆེ་ཆུང་ཡོད་པའི་འོང་བ་སྤྱི་ཁང་ནང་དུ་སྤྱིར་སྤྲོད་དགོས་མ་གཏོགས་དགེ་འདུན་པ་སྤྱིའི་རྫས་
ལ་སྒེར་གྱི་ལོངས་སྤྱོད་མི་རུང་ངེས་ཅན་ཡིན་གསུངས་ནས་རྗེ་ཉིད་ཀྱིས་ཀྱང་ཚུལ་བཞིན་དུ་ལག་ལེན་
ལ་ཐེབས་པར་མཛད། རྒྱུན་དུ་ཆུ་མགོའི་ཁར་བཞག་ཡོད་པའི་དགེ་འདུན་པ་སྤྱི་ལ་ཆུ་ལེན་བྱེད་ཀྱི་
སྐྱོགས་དེ་ཡང་དགེ་འདུན་པ་སྤྱིའི་དོན་དུ་མིན་ན་སྒེར་གྱིས་གཏན་ནས་ཆུ་ལེན་བྱེད་དུ་ལོངས་སྤྱོད་མི་
ཉན་གསུངས། སྐྱབས་མགོན་རྒྱལ་དབང་རིན་པོ་ཆེས་བྱང་སེམས་སྤྱོད་འཇུག་ཆེན་མོ་ཞུ་སའི་བླ་མ་སྟེ།
ཡོངས་གྲགས་ལ་རྗེ་ཀློང་རྡོལ་བླ་མར་འབོད་པའི་ངེས་དོན་གྱི་དམ་པ་དེ་ཉིད་དགུང་ལོ་གཞོན་པའི་
དུས་སུ། གྲྭ་སྐོར་དང་གནས་མཇལ་གྱི་ཆེད་དུ་མདོ་ཁམས་སྨད་ཕྱོགས་སུ་ཕེབས་ནས་ཡར་མར་གྱི་
དགོན་པ་ཆེ་ཆུང་དག་གི་ནང་དུ་བྱོན་ཚེ། ཐེངས་ཤིག་ལ་རྫ་སྟོད་ལྕང་མ་རི་ཁྲོད་དུ་སླེབས་ཅིང་། དེར་
གནས་ཚང་གཡར་ཏེ་ཉིན་གཉིས་གསུམ་ཙམ་དུ་བཞུགས་ཤིང་དེ་དག་གི་རིང་ལ་ཆོས་དང་བླ་མ་ལ་
འབྲེལ་བ་ཅི་ཡང་མ་བཞག་ཅིང་དྲང་མོར་བཤད་ན་དེ་དུས་ཐུབ་དགའ་ཡིད་བཞིན་ནོར་བུར་འབོད་པའི་
བླ་མ་དེ་ལ་ཤེས་ནས་ཐོབ་པའི་དད་པ་ཅི་ཡང་བཞག་མེད་གསུངས། ཡིན་ན་ཡང་ཉིན་གཅིག་གི་སྔ་མོར་དངོས་
སུ་མཐོང་བའི་དོན་རྐྱེན་དམིགས་བསལ་བ་ཞིག་གི་དབང་གིས། ཁོ་བོར་གློ་བུར་དུ་དགེ་བའི་བཤེས་
གཉེན་དེ་བསྟེན་ནས་གདམས་ངག་ཞུ་བའི་བསམ་བློ་འཁྲུངས་པ་རེད། དེ་ཡང་ཁོང་ཉིད་ལྕང་མའི་
གྲུ་བ་རྣམས་ཀྱིས་ནམ་རྒྱུན་གྱི་ཆུ་ལེན་སའི་ཆུ་མགོའི་ཁ་རུ་བཞུགས་ནས་ཡོད་ཚེ། མདུན་ཕྱོགས་ནས་
ཚུར་གྲྭ་བ་ཞིག་གིས་ཆུ་སྣོད་ཞིག་བཟུང་ནས་ཡོང་བ་མཐོང་ཞིང་ཁོང་གིས་གྲྭ་བ་དེ་ཆུ་ལེན་དུ་ཡོང་བ་



- ལས་འབྲས་ཀྱི་གསང་ལམ།
རེད་སྙམ། དེ་ནས་ཆུ་ཁར་ཐོན་དུས་གྲྭ་བ་དེས་ཆུ་མ་བཅུས་པར་སྣོད་དེར་བཞག་ནས་ཕྱིར་ལོག་སོང་
བ་ན། ཁོང་གི་ཐུགས་ལ་གྲྭ་བ་དེས་སྣོད་དེར་བཞག་ནས་ཕེབས་རྐྱེན་ནི་མེད་པ་འདྲ་སྟེ་མ་གཞི་ཆུ་སྣོད་
ནི་ཁྱེར་ནས་ཡོད་ལ་ཆུ་སྐྱོགས་ནི་ཆུ་མགོ་དེ་རུ་བཞག་ཡོད་པས་སོ་སྙམ། ཡིན་ན་ཡང་ཅུང་ཙམ་ནས་གྲྭ་བ་
དེས་སྐྱོགས་ཞིག་བཟུང་ནས་ཐོན་ཏེ་ཆུ་བཅུས། དེར་ཁོང་ཡ་མཚན་ནས་གྲྭ་བ་དེའི་མདུན་དུ་སོང་
སྟེ། སྐྱོགས་འདི་ན་བཞག་ནས་ཡོད་པ་ཤེས་བཞིན་དུ་ཁྱོད་སྐྱོགས་གཞན་གྱི་ཆེད་དུ་འགྲོ་བ་ཅི་ཡིན་
དྲིས་པ་ན། གྲྭ་བ་དེས་སྐྱོགས་འདི་ནི་དགེ་འདུན་པ་སྤྱི་ལ་འདྲེན་རྒྱུའི་ཆུ་ལེན་བྱེད་ཀྱི་སྐྱོགས་ཡིན་
པས་གང་ཟག་སྒེར་གྱི་གཏན་ནས་ལོངས་སྤྱོད་དུ་མི་རུང་ཞིང་། གལ་ཏེ་ཐུབ་དགའ་ཡིད་བཞིན་
ནོར་བུས་གསན་ན་ཡང་བཀའ་བཀྱོན་མཛད་ངེས་ཡིན་པས། ངས་སྐྱོགས་འདི་ཡིས་ཆུ་ལེན་མ་ཕོད་
པ་ཡིན་ཟེར་བ་ན། རྗེ་ཀློང་རྡོལ་བླ་མའི་ཐུགས་སུ་ཐུབ་དགའ་ཡིད་བཞིན་ནོར་བུ་མཆོག་ལ་ཡིད་
ཆེས་ཕྱིར་མི་ལྡོག་པའི་དད་པ་འཁྲུངས་ཤིང་། དེ་ནས་བཟུང་ཁྱབ་བདག་འཁོར་ལོའི་མགོན་པོ་
ཐུབ་དགའ་ཡིད་བཞིན་ནོར་བུའི་ཞབས་ཟུང་སྤྱི་བོའི་རྒྱན་དུ་བླངས་ཏེ་མདོ་སྔགས་ཀྱི་ཆོས་སྐལ་སྤྱི་
དང༌། ཁྱད་པར་དུ་དཔལ་སྤྲུལ་རིན་པོ་ཆེ་ནས་བརྒྱུད་པའི་སྤྱོད་འཇུག་གི་འཆད་སྲོལ་མ་ལུས་པ་
གསན་ཏེ་དུས་ཕྱིས་སུ། རི་བོ་དགེ་ལུགས་པའི་སྐྱེས་ཆེན་ཤིན་ཏུ་མང་པོར་ལུང་རྒྱུན་སྤེལ་བ་
སོགས་ཀྱི་འཕྲིན་ལས་མཛད་པ་འདིའོ། ། ལོ་རྒྱུས་འདི་ནི་སྐྱབས་མགོན་ཐམས་ཅད་མཁྱེན་པ་ཉིད་
ཀྱི་ཞལ་ནས་དངོས་སུ་གསུངས་པར་གྲགས་སོ། །
དགྲ་བཅོམ་ས་གི་ལྷས། བསམ་གཏན་ཀློག་དང་ལྡན་པ་ལ། །རྗེས་གནང་སྤྱོད་པའི་ཉེས་པ་མེད། །
གསུངས་ཡོད་པ་ལས། བསམ་གཏན་ཀློག་དང་མ་ལྡན་ན། །རྗེས་གནང་སྤྱོད་པའི་ཉེས་པ་མེད། །
གསུངས་མེད་གསུངས་ནས་དགེ་འདུན་པ་ཡིན་ན་ཡང་དཔེ་ཆ་སློབ་པ་དང་སྒོམ་ཉམས་ལེན་མཛད་
ཀྱིན་མེད་དུས་སུ་གླིང་འདིར་བཞུགས་ཡོད་ཀྱང་དགེ་འདུན་པའི་རྙེད་པར་གྱུར་བའི་རྫས་དང་འོ་མ་
སོགས་ཀྱི་སྐལ་བ་ལེན་དུ་མི་འཇུག་པ་དང་། རྗེ་ཉིད་ཀྱང་འདོན་པ་གསུང་དུ་ཕེབས་ཡོད་ཚེ་ཉིད་ཀྱི་
སྐལ་བའི་འབུལ་བ་དང་གསོལ་བ་སོགས་བཞེས་ཤིང་། གལ་ཏེ་འཚོགས་ལ་བྱོན་མ་ཐུབ་ཚེ་སུ་ཡིས་



དུཕཔས
བ
ལས་འབྲས་ཀྱི་གསང་ལམ།
ནན་ཏན་གྱིས་ཕུལ་ན་ཡང་དེ་ནི་ང་ལ་མི་དབང་པས་ལེན་མི་ཉན་མ་གཏོགས་དགེ་འདུན་པ་ལ་
བརྟེན་པའི་ལས་ངན་པ་བསགས་ནི་རེད་གསུངས་ཏེ་གཏན་ནས་བཞེས་པར་མི་མཛད། ཡང་ནད་པ་དང་
ནད་གཡོག་ལ་ནི་སྟོན་པ་ཐུགས་རྗེ་ཅན་གྱིས་དམིགས་བསལ་གནང་ཡོད་པས་རང་རང་གི་སྐལ་བའི་
རྙེད་པ་ཆེ་ཆུང་གང་ཡིན་ཡང་ལེན་ཆོག་པའི་གནང་བ་སྦྱིན་དགོས་པ་རེད་གསུངས། སྤྱིར་སངས་རྒྱས་
དང་ཆོས་ལ་བརྟེན་པའི་ཉེས་པ་རྣམས་བཤགས་པའི་སྟོབས་ཀྱིས་འདག་པ་ཡོད་ན་དགེ་འདུན་པ་ལ་
བརྟེན་ནས་བསགས་པའི་ལས་ཡིན་ན་ངེས་པར་དུ་མྱོང་བའི་སྟོབས་ཁོ་ན་ལ་བརྟེན་ནས་འདག་དགོས་པ་
ཡིན་པའི་ཕྱིར་ན་བཅོམ་ལྡན་འདས་ཀྱིས་ཀྱང་། དགེ་འདུན་པ་ནི་དུག་དང་འདྲའོ།། དུག་ལ་ནི་གཉེན་པོ་
ཡོད་ཀྱི། །དགེ་འདུན་ལ་ནི་གཉེན་པོ་མེད་དོ། །ཞེས་གསུངས་ཡོད། དེས་ན་རང་རེ་རྣམས་ཀྱིས་ཀྱང་
དང་པོ་ནས་དགེ་འདུན་པ་ལ་བརྟེན་པའི་ཉེས་པ་མ་བྱུང་བ་ཞིག་དགོས་ཀྱི། ཉེས་པ་ཤོར་ཚར་དུས་
སུས་ཀྱང་མི་བཟོད་པས། ད་སྐབས་གསོན་པོའི་དུས་གཟབ་གཟབ་བྱོས་གསུངས་ནས་སློབ་ཚོགས་
ཡོངས་ལ་ཉིན་རེ་བཞིན་དུ་གདམས་པར་མཛད། རྗེ་ཉིད་འདའ་ཁར་ཡང་གལ་ཏེ་ང་ལ་ཡོན་ཏན་
ཞིག་ཡོད་སྲིད་ན་དེ་ནི་ངས་མི་འོས་བཞིན་དུ་དགེ་འདུན་པའི་དཀོར་ལ་ལོངས་སྤྱོད་མ་མྱོང་བ་དེ་
ལས་གཞན་ཞིག་མེད་གསུངས་པས་མཚོན་དངོས་ཤུགས་ཟུར་གསུམ་གྱིས་དགེ་འདུན་པའི་དཀོར་ལ་
འཛེམ་དགོས་ཚུལ་ཡང་ཡང་གསུངས། ཡང་ཇི་སྐད་དུ། ཚུལ་གནས་ཐོས་དང་བསམ་ལྡན་པའི། །
སྒོམ་པ་ལ་ནི་རབ་ཏུ་སྦྱོར། ། ཅེས་གསུངས་པ་བཞིན་ཏུ་ཐུབ་དགའ་ཡིད་བཞིན་ནོར་བུ་མཆོག་གིས་
ཀྱང་ནམ་རྒྱུན་སློབ་ཚོགས་ཡོངས་ལ། ཁྱེད་ཚོས་རང་རྒྱུད་ཀྱི་ཚུལ་ཁྲིམས་རིན་པོ་ཆེ་དེ་ཡང་དག་པ་
ཞིག་བསྲུང་བའི་སྟེང་དུ། དཔེ་ཆ་སློབ་གཉེར་དང་སྒོམ་ཉམས་ལེན་ཡག་པོ་ཞིག་ཚུལ་བཞིན་དུ་གྱིས་
དང་ལྕང་མ་ཚང་ལ་དེ་ཡིས་མ་ཆོག་པའི་སྒྲིག་ལམ་ཞིག་ཅི་ཡང་མེད་ལ། རྒན་པོ་ང་ལ་དེ་ཡིས་མ་
ཚིམས་པའི་རེ་བ་ཞིག་གང་ན་ཡང་མེད། སྤྱིར་དེང་སང་གི་དགོན་པ་མང་པོ་ཞིག་ལ་ནི་མགོ་ཞྭ་
འགྲིག་དང་རྐང་ལྷམ་འགྲིག་ཟེར་བ་སོགས་མང་པོ་ཞིག་ཡོད་རབས་འདུག་མོད། ང་ཚོ་ཨ་སྐྱོ་ཁག་
གཅིག་ལ་དེ་འདྲ་ཅི་ཡང་མི་དགོས། ཚུལ་ཁྲིམས་རྣམ་དག་ཞིག་བསྲུང་རྒྱུ་དེ་དང་། དཔེ་ཆ་བལྟ་རྒྱུ།



ལས་འབྲས་ཀྱི་གསང་ལམ།
ཉམས་ལེན་བྱེད་རྒྱུ་དེ་གསུམ་ནི་གླིང་འདི་ན་ཡོད་པའི་ཆེ་ཆེ་ཆུང་ཆུང་སུ་ཡིན་ཡང་ངེས་པར་དུ་
མཛད་དགོས་གསུངས་སོ། །



དལ་
ལས་འབྲས་ཀྱི་གསང་ལམ།
བླ་མ་ཡིད་བཞིན་ནོར་བུའི་ཞལ་གདམས་ཚན་བཤུས། །
ཆོས་རྗེ་འཇིགས་མེད་བླ་མས།
རབ་རྒྱན་ས་སྟག་ལོའི་བོད་ཟླ་༡༢ པའི་ཚེས་༡༤ ཉིན་ཆོས་རྗེ་བླ་མའི་ཞལ་ནས། རང་རེ་དཔོན་
སློབ་རྣམས་ཀྱིས་དུས་རྒྱུན་དུ་གཟབ་དགོས་པ་གཅིག་ལ། འབྱུང་ཉེ་ལ་ཁེ་ཉེས་ཆེ་བ་དགེ་འདུན་པ་
ལ་བརྟེན་པ་འདི་རེད། ཁྲིམས་ལྡན་སྡེ་སྣོད་འཛིན་པའི་སྡེ་ཆེན་པོ་འདི་ལྟ་བུའི་གྲལ་དུ་ཆོས་འཆད་ཉན།
ཚོམ་བུ་ཚོགས་སྒྲུབ་སོགས་འཚོགས་རྒྱུ་བྱུང་བ་འདི་ཡང་སྐལ་བ་བཟང་པོ་རེད། གཞན་གང་ཡང་མ་
རེད་ནའང་བཟང་སྤྱོད་སྨོན་ལམ་འདི་ཚིག་རྗེས་དོན་དྲན་ཆེ་ཤེས་ཆུང་ཤེས་བྱས་ནས་དགེ་འདུན་པ་
དང་ལྷན་ཅིག་ཏུ་སྒྲ་དག་སྒྲོས་གཙང་རེ་བཏོན་པའི་ཕན་ཡོན་དེ་ཡང་བསམ་གྱིས་མི་ཁྱབ་པ་རེད། ཁྱེད་
དབེན་པ་ཞིག་ཏུ་བསྐྱེད་རྫོགས་ཀྱི་གནད་དང་མི་ལྡན་པར་མཚམས་བསྙེན་སྒྲུབ་མི་ཚེ་གཅིག་ལ་བྱས་
ནའང་འདི་ལྟ་བུའི་དགེ་བ་ཆེན་པོར་འགྲུབ་མི་སྲིད། དེས་ན་དགེ་འདུན་པ་ལ་བརྟེན་ན་ཁེ་ཁ་ཡང་
ཆེ་བ་རེད། ཁྱེད་བླ་རུང་ཆོས་སྡེ་ཆེན་མོ་འདིའི་སར་བསྡད་ནས་རྡོ་རྗེ་གྲོགས་མཆེད་རྣམས་ལ་ཕྲག་དོག་
ཟུར་ཟ། བླ་བཙག་རྐང་འདྲེན། སྐྱོན་བརྗོད་སྣ་ཚོགས་བྱས་ན་བསྐལ་པ་གྲངས་མེད་པར་ངན་སོང་གི་
གནས་སུ་སྡུག་བསྔལ་མྱོང་བའི་རྒྱུ་གསོག་ནི་རེད། ཁྱད་པར་དུ་ཁྱོད་རང་གིས་དཔེ་ཆ་སློབ་གཉེར་
མི་ཡེད་ནི་མ་ཚད་ཉིན་མཚན་ཀུན་ཏུ་འཁུར་ནས་གཞན་གྱི་ཟུར་ན་ཆགས་སྡང་གི་སྐད་ཆ་བཤད་
ནས་དཔེ་ཆ་བལྟ་རྒྱུ་ལ་བཀག་འགོག་བྱེད། ཆོས་ཁྲིད་ཉན་ས་ཡིན་ན་ཉན་ཁ་མི་འཇུག སྒྲུབ་པ་
འཚོགས་ས་ཡིན་ན་ངག་འཆལ་གྱི་གཏེར་སྒོ་ཕྱེས་ནས་གཞན་གྱི་འདོན་པ་བཅག་ན། དེ་བཞིན་
གཤེགས་པའི་བསྟན་པ་ཆོས་སྐུ་ལ་ངན་སེམས་ཀྱིས་ཁྲག་ཕྱུང་བ་རེད་ཅེས་བླ་མ་རྣམས་ཀྱི་ཞལ་རྒྱུན་
ཡོད་ཁི། དེ་བཞིན་གཤེགས་པའི་གཟུགས་སྐུ་ལ་ངན་སེམས་ཀྱིས་ཁྲག་ཕྱུང་ན་ཉེས་པ་ཆེ་ཤོས་མཚམས་
མེད་ཀྱི་ལས་ཡིན་ན་ཆོས་སྐུ་ལ་ངན་སེམས་ཀྱིས་ཁྲག་ཕྱུང་ན་དེ་བས་ཀྱང་ཉེས་པ་ཆེ་བ་རེད། དེ་ནས་
བཟུང་སྟེ་དགེ་འདུན་པ་ལ་རྙེད་པ་ཞིག་བགོ་རྒྱུ་ཡོད་ན་གཉིས་སྐལ་གསུམ་སྐལ་བླངས། ཇ་ཐུགས་
ཞིག་འཐུང་རྒྱུ་ཡོད་ན་གཞན་ལ་མ་ལྟོས་པར་རང་གིས་འཐུང་ཅི་ཐུབ་བྱེད། གཙུག་ལག་ཁང་གི་
11



– ལས་འབྲས་ཀྱི་གསང་ལམ།།
གཡས་གཡོན་དུ་དགེ་འདུན་པའི་བུད་ཤིང་ཅུང་ཟད་ཡོད་ནའང་རང་གིས་བདག་ཏུ་བཟུང་
ནས་ཁྱེར་སོང་ན་ཉེས་པ་ཆེན་པོ་རེད། སྤྱིའི་ལས་སྣེ་པ་རྣམས་པས་ཀྱང་དགེ་འདུན་པའི་རྒྱུ་རྫས་
རང་གི་སྤྱོད་ཅི་དོ་བྱས་པར་མ་ཟད་གཉེན་ཉེ་བ། གྲོགས་དགའ་མཛའ་སོགས་ལའང་འོས་མེད་དུ་
སྦྱིན་ན་རང་གཞན་གཉིས་ཀ་འདི་ཕྱི་གཏན་བརླག་ཡོད་ནི་རེད། ཁྱོས་དགེ་འདུན་པའི་ཞབས་ཕྱི་སྒྲུབ་
ནས་དགེ་བ་ཞིག་ཨེ་འགྲུབ་བསམས་ནས་ཡོད་ཀྱང་གཟབ་གཟབ་མ་བྱས་ན་ལུས་ཤ་ཁྲག་གི་བུ་ལོན་
འཇལ་བ་སོགས་སྡུག་བསྔལ་མྱོང་སྟོབས་ཀྱིས་བྱང་ན་མ་གཏོགས་བཤགས་སྟོབས་ཀྱིས་རྣམ་སྨིན་བྱང་
མི་ཐུབ་གསུང་ཡོད་ནི་རེད། དགེ་འདུན་པ་ནི་རྡོ་རྗེ་དང་འདྲའོ། ། དགེ་འདུན་པ་ནི་དུག་དང་འདྲའོ། །
དུག་ལ་གཉེན་པོ་ཡོད་ཀྱང་དགེ་འདུན་པ་ལ་གཉེན་པོ་མེད་དོ་ཞེས་གསུང་པའང་འདི་ལྟ་བུ་ལ་དགོངས་
ནི་རེད། དེ་ནས་བཟུང་སྟེ་འདོན་བྱ་འཚོགས་ནས་རྙེད་པ་ཞིག་བགོ་རྒྱུ་ཡོད་ན། ཁྱོད་ཀྱང་འཚོགས་
ནས་འདོན་པ་ཡག་པོ་བཏོན། ཚུལ་ཁྲིམས་དག་ན་དགེ་འདུན་པའི་འདོན་བྱའི་རྙེད་པ་དབང་ནི་
རེད། གནས་བརྟན་ཆེན་པོ་ཡིན་ཡང་འདོན་བྱ་ལ་འཚོགས་ནས་མ་བཏོན་ན་དབང་ནི་མ་རེད།
སྤྱིར་ན་ཁྲིམས་ལྡན་སྡེ་སྣོད་འཛིན་པ་ལ་སྟོང་གསུམ་གྱི་རྒྱུ་རྫས་ཞིག་ཕུལ་ཀྱང་དེ་ལ་དབང་ནི་རེད་
ཅེས་གསུངས་ཡོད་ཀྱང་། དེ་ཡང་སྐབས་ཤན་ལེགས་པོ་ཕྱེ་དགོས། དཔེར་ན་སྔོན་ཆད་རྒྱ་གར་
འཕགས་པའི་ཡུལ་དུ་དགེ་འདུན་པ་ལ་ཞིང་ས་ཁྱད་པར་ཅན་ཡིན་པའི་རྒྱུ་མཚན་གྱིས་དད་པའི་
དབང་གིས་ཕུལ་བའི་རྙེད་པ་ནི། ཚུལ་ཁྲིམས་དག་པ་དང་སྤོང་ཀློག་གི་ལས་ལ་བརྩོན་པའི་གང་ཟག་
ལ་དབང་ནི་རེད་དེ། དེ་ནི་འདོན་བྱ་མ་རེད། བོད་གངས་ཅན་འདི་ན་སྔོན་ནས་ད་ལྟའི་བར་དུ་
ཕལ་ཆེར་བས་འདོན་རྒྱུ་ཞིག་ལ་བསྔོས་ནས་དགེ་འདུན་པ་ལ་ཕུལ་བའི་རྙེད་པ་ནི་འདོན་བྱ་ཡིན་
པས་དེ་ནི་འདོན་པ་མ་བཏོན་ན་དབང་ནི་མ་རེད། ངེད་ཆ་གས་ཡིན་ན་རང་དོན་མེད་པར་དགེ་
འདུན་པའི་དོན་སྒྲུབ་ནི་ཆ་ག་ལ་འདོན་བྱའི་སྐལ་བ་སྦྱིན་གི་ཡོད་ནི་རེད་དེ། དགེ་འདུན་པ་ལ་
གནང་བ་ཞུ་རྒྱུ་ཚུན་ཆད་བྱས་ནས་སྦྱིན་གི་ཡོད། ཁྱོད་ཀྱང་དགེ་འདུན་པའི་དོན་སྒྲུབ་རྒྱུ་མེད་ན་
ཐག་ཉེ་རིང་གང་ན་ཡོད་ཀྱང་ལས་སྣེ་པ་ཞིག་ཡིན་པའི་རྒྱུ་མཚན་ཙམ་གྱིས་འདོན་བྱ་དབང་ནི་མ་



ལས་འབྲས་ཀྱི་གསང་ལམ།
རེད། དགོན་སྡེ་ལ་ལར་སྔོན་ཆད་ནས་ཀྱང་བླ་མ་དང་མཁན་པོ་སོགས་ལ་འདོན་བྱ་མ་འཚོགས་
ཀྱང་སྐལ་བ་འབུལ་སྲོལ་ཡོད་ཀི། དེ་ཡང་གཉིས་ལོག་གསུམ་ལོག་བྱེད་ཀི། དེ་ནི་གཏན་ནས་རུང་ནི་
མ་རེད། ང་རང་ངོས་ནས་བསམས་ན་སྤྱིར་བཏང་གཡོ་ཆེ་བས་སྔོན་ཆད་ནས་ཀྱང་འདོན་བྱ་འཚོགས་
མོས་ཡོད་ནི་ཟིག་མིན། ཁྱད་པར་དུ་བླ་རུང་ཆོས་སྡེ་ཆེན་མོ་མགོ་ཚུགས་ནས་བཟུང་དགེ་འདུན་པའི་
འདོན་བྱའི་རྙེད་པ་ལ་སྒོར་མོ་གཅིག་ཙམ་ལའང་ལོངས་སྤྱད་མ་མྱོང་། དེས་ན་ཐམས་ཅད་ཀྱིས་
འདུལ་བ་ལུང་སོགས་ལ་ཞིབ་ཏུ་བལྟས་ནས་གཟབ་གཟབ་ཀྱིས་མ་གཏོགས་དགེ་འདུན་པ་ལ་བརྟེན་
ནས་ཉེས་པ་ཆེན་པོ་འབྱུང་ནི་རེད། དགེ་འདུན་པ་ལ་སྒྲོ་སྐུར་ལྟ་ཅི་མིང་ངན་འདོགས་རྒྱུ་ཙམ་ཡང་
བྱེད་མི་རུང་། དེས་ན་ད་རེས་མིང་ངན་འདོགས་རྒྱུ་འདི་མི་བྱེད་པའི་ཁས་ལེན་བྱེད་དགོས། །
ཁྱད་པར་དུ་ཇོ་སེར་གཉིས་ཀྱི་སྒྲིག་ལམ་ལ་གཏོར་བཤིག་མ་བྱེད། གལ་སྲིད་ཇོ་སེར་
གཉིས་ཀྱི་རྩ་བའི་སྒྲིག་ཁྲིམས་བཤིགས་ནི་ཞིག་ཡོད་ན། ངའི་ཤ་ཟོས་ནི་ཡིན། ཁྲག་འཐུང་ནི་ཡིན།
བསྟན་པ་རིན་པོ་ཆེ་རྙོག་མ་ཅན་དུ་གྱུར་པ་འདི་ལས་གནོད་ཆེ་བ་ཞིག་ས་འདིའི་ཁམས་ན་མེད་པས་
ཐམས་ཅད་ཀྱིས་ཐུགས་བསམ་ལེགས་པོ་རེ་བྱེད་རོག་གྱིས། གལ་ཏེ་སྡོམ་པ་གཏན་ནས་བསྲུང་
མ་དོན་ཇོ་སེར་གྱི་སྒྲིག་ལམ་སྣོག་དགོས་སྤྱད་མེད་ཀི། རང་རང་སོ་སོའི་ཡུལ་ལ་བུད་སོང་ན་དེའི་དགའ་གི།
ཞེས་གསུང་སོ། །
ཐོས་པའི་ཆོས་དོན་རྒྱུད་ལ་མ་སྦྱར་བར། ། །
མང་མང་གཞུང་ལ་སྦྱང་ནས་ལོག་ལམ་དུ། །
འཁུམས་པའི་ཆོས་དྲེད་ལམ་གྱི་གཡང་ས་འདིར། །
ཐར་བ་འདོད་ན་སྙིང་ནས་དོགས་ཟོན་གྱིས། །
མཁན་འཆི་མེད་རིག་འཛིན་གྱིས།



ལས་འབྲས་ཀྱི་གསང་ལམ།
མདོ་རྩའི་གོས་ཀྱི་གཞི་ཕྲན་ཚེགས་ལ་སོགས་པ་ཞུ་བ་
དང་བཅས་པའི་སྐབས་ལས། །
མྱ་ངན་ལས་འདས་པའི་བསམ་པས་རབ་ཏུ་བྱུང་བ་ཚུལ་ཁྲིམས་དང་ལྡན་པ་ལ་གོས་སྟོང་ཕྲག་བརྒྱ་པ་
དང་། ཟས་རོ་བརྒྱ་བ་དང་། ཁང་པ་བརྩེགས་པ་ལྔ་བརྒྱ་པ་ཡང་འོས་སོ། །དགེ་འདུན་གྱི་རྫས་ཀྱང་ངོ༌། །
མི་སློབ་པའི་མན་ཆད་ཀྱིའོ། །སོ་སོའི་སྐྱེ་བོ་ཡང་ངོ༌། །ཚུལ་ཁྲིམས་འཆལ་བ་ལ་ནི་མ་ཡིན་ནོ། །ལེ་ལོ་ཅན་ལ་ནི་
བླངས་པ་དང་ཉེ་བར་སྤྱད་པ་བུ་ལོན་དུ་འགྱུར་རོ་ཞེས་གསུངས་སོ། ། དེ་ཡང་མི་སློབ་པ་དགྲ་བཅོམ་པ་
མན་ཆད་ཀྱི་དགེ་འདུན་གྱི་རྫས་ཀྱང་ལོངས་སྤྱོད་པ་པོ་སོ་སོའི་སྐྱེ་བོ་ལ་ཡང་འོས་སོ་ཞེས་སྦྱར་རོ། །
ལྕགས་བསྲེགས་འབར་བའི་ཚུལ་གྱིས་ལོངས་སྤྱོད་པ་ནི། ཚུལ་ཁྲིམས་འཆལ་བ་ལ་མ་ཡིན་ནོ་ཞེས་པས་
བསྟན་ཏེ། ལུང་རྣམ་འབྱེད་ལས། ལྕགས་གོང་མེ་ལྕེ་འབར་བ་དག །ཟོས་པར་གྱུར་པ་མཆོག་ཡིན་གྱི། །
ཚུལ་འཆལ་ཡང་དག་མི་སྡོམ་པས། །ཡུལ་འཁོར་བསོད་སྙོམས་ཟ་བ་མིན། ། ཞེས་པ་དང་། དཀོན་མཆོག་
བརྩེགས་པ་ལས་ཀྱང་། འཆལ་བའི་ཚུལ་ཁྲིམས་ཅན་དག་གིས། །ཆོས་གོས་རབ་ཏུ་གྱོན་གྱུར་ཀྱང་། །
དད་པས་བྱིན་པ་ཅི་ཟོས་པ། །ཐོ་ལུམ་འབར་བ་མིད་པ་འདྲ། ། ཞེས་གསུངས་ལ། ལུང་གླེང་གཞི་ལས།
ཚུལ་ཁྲིམས་ཉམས་པ་ནི་དགེ་འདུན་གྱི་ཀུན་དགའ་ར་བ་ལ་རྐང་བའི་རྙིང་བ་ཙམ་ཡང་ཡོངས་སུ་
སྤྱད་པར་མ་གནང་ངོ། ། ཞེས་པ་དང་། བུ་སྟོན་གྱི་གྲོས་འདེབས་སྙིང་གི་ཐུར་མ་ལས། ཁྲིམས་འཆལ་
ཡུལ་འཁོར་བསོད་སྙོམས་སྤྱོད་པ་ནི། །ལྕགས་གོང་མེ་ལྕེ་འབར་བ་ཟ་བར་སྐྱེ། །ཁྲིམས་འཆལ་དགེ་
འདུན་བཏུང་བ་འཐུང་བ་ཡིས། །ཟངས་ཞུན་འབར་བ་འཐུང་བར་སྐྱེ་བར་འགྱུར། ། ཞེས་དང་།
ཚུལ་ཁྲིམས་འཆལ་བས་ས་ནི་གོམ་གང་དང་། །ཟས་ནི་ཁམ་གཅིག་བཏུང་བ་ཆུ་ཕོར་གང་། །ཙམ་ཞིག་
དགེ་འདུན་རྫས་ལ་ལོངས་སྤྱད་ན། །ལོག་འཚོ་ཡིན་པས་དམྱལ་བར་སྐྱེ་བར་གསུངས། །བུ་ལོན་གྱི་
ཚུལ་གྱིས་ལོངས་སྤྱོད་པ་ནི། ལེ་ལོ་ཅན་ལ་ནི་བླངས་པ་དང་ཉེ་བར་སྤྱད་པ་བུ་ལོན་དུ་འགྱུར་རོ་
ཞེས་གསུངས་ཏེ། ལུང་ལས་ཞིང་པའི་རྨོན་གླང་ལྔ་བརྒྱར་སྐྱེས་པའི་གཏམ་རྒྱུད་གསུངས་པ་དང་
སྦྱར་རོ། ། ཊཱི་ཀ་ལས། ཚེ་རབས་གཞན་ལ་སྦྱིན་བདག་དེ་ལ་དཔྱ་འཇལ་བ་དང་། དེའི་བྲན་གཡོག་དང་



ལས་འབྲས་ཀྱི་གསང་ལམ།
ཕྱུགས་ལ་སོགས་པར་སྐྱེ་བར་འགྱུར་རོ་ཞེས་བྱ་བའི་ཐ་ཚིག་གོ་ཞེས་སོ། །
དྲན་པ་ཉེར་བཞག་ལས།
དཀོན་མཆོག་གསུམ་ལ་ནི་ཆུང་ངུ་ཞིག་བླངས་ནའང་ཆེན་པོར་འགྱུར་ཏེ། དེ་དག་ལ་རིས་
མཐུན་པ་སླར་ཕུལ་ན་སངས་རྒྱས་དང་ཆོས་ཀྱི་ནི་དག་པར་འགྱུར་ལ། དགེ་འདུན་གྱི་ནི་ཚོར་བ་
མ་མྱོང་བར་དག་པར་མི་འགྱུར་ཏེ་ཞིང་ལྕི་བའི་ཕྱིར་རོ།། གལ་ཏེ་དགེ་འདུན་གྱི་ཞལ་དུ་འདུ་བའི་
སྒོ་ཞིག་ཡིན་ན་ནི་དམྱལ་བ་ཆེན་པོར་ལྟུང་ལ། ཞལ་དུ་འདུ་བ་མ་ཡིན་ན་ནི་མནར་མེད་པའི་འཁོར་
མུན་ནག་ཆེན་པོ་ལ་སོགས་པར་སྐྱེའོ་ཞེས་གསུངས་སོ།།
གུང་ཐང་བློ་གྲོས་ཀྱི་མཛོད་འགྲེལ་ལས།
དགེ་འདུན་གྱི་འདུ་བའི་སྒོ་ཕྲོག་པ་ནི་དགེ་འདུན་འཚོ་བར་བྱེད་པ་ཞལ་དུ་གསོལ་རྒྱུའི་ཟས་ལྟ་བུ་
འཕྲོག་པ་ལ་བྱེད་པར་འགྲེལ་བཤད་གཉིས་ལས་གསུངས་ཤིང་། མདོ་དྲན་པ་ཉེར་བཞག་ལས།
དེ་ནི་ངེས་པར་དམྱལ་བ་ཆེན་པོར་ལྟུང་བ་དང་། དགེ་འདུན་པ་ལས་བླངས་པ་ཚོར་བ་མ་མྱོང་བར་
དུ་མི་འདག་པར་གསུངས་ལ། འདི་ནི་ཉེས་པ་ཆེ་ལ་འབྱུང་ཉེ་བ་ཡིན་ཏེ། ཚོགས་སོགས་ནས་གྲལ་
གོང་གི་དགེ་འདུན་པ་ལ་འདྲེན་རྒྱུའི་ཇ་ཐུག་གྲལ་མཇུག་ནས་འཕྲོག་པ་སོགས་ལའང་འདི་འབྱུང་
བས་སོ། ། དེ་བཞིན་དུ་དཔེ་ཆ་དང་སྐུ་འདྲ་རྙིང་བ་སོགས་འདིར་ས་གཅོད་པས་མི་དགོས་སྙམ་སྟེ།
ཆུར་འདོར་བ་དང་རླུང་སོགས་ཀྱིས་འཇིག་པའི་སར་སྐྱེལ་བ་ལའང་མཆོད་རྟེན་འཇིག་པའི་ཉེ་བའི་
མཚམས་མེད་འབྱུང་བར་གསུངས་པས་ཉེ་བའི་མཚམས་མེད་འདི་གཉིས་ལ་ནི་གཟབ་པར་བྱའོ། །
10



ལས་འབྲས་ཀྱི་གསང་ལམ།
རྣམ་པར་འཐག་པ་བསྡུས་པའི་མདོའི་འགྲེལ་བ་ལས།
སྤོབས་པས་གོ་བར་མི་བྱེད་དོ་ཞེས་ཟེར་ན་ཆོས་སྤོང་བ་ཡིན་ནོ། །སྣང་བར་ལེགས་པར་བཤད་དོ་
ཞེས་ཟེར་ན་ཆོས་སྤོང་བ་ཡིན་ནོ། །ཁུང་དུ་མ་ཆུད་པར་ཚིག་དང་ཚིག་འགལ་བར་བྱས་སོ་ཞེས་ཟེར་ན། །
ཆོས་སྤོང་བ་ཡིན་ནོ། །ཡི་གེའི་མིང་གི་དེ་བཞིན་གཤེགས་པའི་བཀའ་ལ་འཇུག་གོ་ཞེས་ཟེར་ན། ཆོས་སྤོང་
བ་ཡིན་ནོ། །མདོ་སྡེ་དང་མདོ་སྡེ་འགལ་བར་བྱས་སོ་ཞེས་ཟེར་ན། ཆོས་སྤོང་བ་ཡིན་ནོ། །ཚིགས་སུ་
བཅད་པ་དང་ཚིགས་སུ་བཅད་པ་འགལ་བར་བྱས་སོ་ཞེས་ཟེར་ན། ཆོས་སྤོང་བ་ཡིན་ནོ། །དོན་ལ་ལ་
ལ་མོས་ཤིང་། དོན་ལ་ལ་ལ་མི་མོས་ན་ཆོས་སྤང་བ་ཡིན་ནོ། །ཆོས་འཆད་པའི་ཚེ་གཏམ་གཞན་དུ་
བསྒྱུར་ན་ཆོས་སྤོང་བ་ཡིན་ནོ། །དཀྲུགས་མ་བྱེད་ན་ཆོས་སྤོང་བ་ཡིན་ནོ། །ཀུན་ཏུ་རྟོག་པས་སྨྲ་ན་
ཆོས་སྤོང་བ་ཡིན་ནོ། །འདི་ལ་དཔྱད་འདི་ལ་མི་དཔྱད་ཞེས་ཟེར་ན་ཆོས་སྤོང་བ་ཡིན་ནོ། །འདི་ནི་
རིགས་འདི་ནི་མི་རིགས་སོ་ཞེས་ཟེར་ན་ཆོས་སྤོང་བ་ཡིན་ནོ། །འཇམ་དཔལ་ངས་ནི་ཉན་ཐོས་རྣམས་ཀྱི་
སྤོབས་པ་གང་ཇི་རྙེད་པ་དང་། བྱང་ཆུབ་སེམས་དཔའ་རྣམས་ཀྱི་སྤོབས་པ་གང་། ཇི་རྙེད་པ་དེ་དག་
ཐམས་ཅད་ནི་དེ་བཞིན་གཤེགས་པའི་མཐུ་ཡིན་ནོ། །འཇམ་དཔལ་ངས་ནི་བྱང་ཆུབ་ཏུ་ཡང་
སྨོན་ལམ་ལེགས་པར་བཏབ་པ་ཡིན་ན། འདི་ལྟར་མི་བླུན་པོ་དེ་དག་ངན་སོང་དུ་འགྲོ་བར་བདུད་
ཀྱིས་བྱིན་གྱིས་བརླབས་པའི་ཕྱིར། དེ་ལ་ཡང་སྐྱོན་འདོགས་པར་སེམས་སོ། ། དེ་བཞིན་གཤེགས་
པས་གནང་བའི་ཆོས་སྨྲ་བ་དེ་དག་ལ་ཡང་སྐྱོན་འདོགས་པར་སེམས་སོ། །བརྙེད་པའི་ཕྱིར་སེམས་
བསྲུང་བར་གནས་པ་ཡིན་གྱི། དེ་བཞིན་གཤེགས་པའི་བསྟན་པ་བསྲུང་བའི་ཕྱིར་གནས་པ་མ་ཡིན།
རིགས་ལས་བསྡུས་པས། བྲམ་ཟེ་དང་ཁྱིམ་བདག་རྣམས་ལ་སྨྲ་བ་ནི། འདི་སྐད་ཁྱོད་ཀྱིས་ལེགས་
པར་སྨོས། ཁྱོད་ཀྱིས་དེ་བཞིན་གཤེགས་པའི་བཀའ་ལེགས་པར་རྟགས་སོ་ཞེས་ཟེར་ཏེ། ཕྱོགས་ཀྱི་
ཡང་ཕྱོགས་གཅིག་སྨྲས་པ་ལ་རྗེས་སུ་ཡི་རང་བའི་གཞིས་དེ་དག ཆོས་སྤོང་བར་འགྱུར་པཱ་འདི་ལྟ་
སྟེ། ངན་སོང་ཆེན་པོར་འགྲོ་བར་འགྲོ་བ་མཚུངས་པར་འགྱུར་རོ། །ཅེས་གསུངས་སོ། །



ལས་འབྲས་ཀྱི་གསང་ལམ།
ཚངས་དབྱངས་རྒྱ་མཚོའི་གསང་རྣམ་ལས།
དེ་ནས་རིམ་གྱིས་ཡོང་བས་ཤར་གངས་ལ་དང་ནུབ་གངས་ལའི་བར་དེར་ཇག་པ་མི་བཞི་དང་འཕྲད་
དེ་ཆས་ཀ་ཆེན་པོ་མེད་ཀྱི། རྩམ་པ་དང་ཇ་ཅུང་ཟད་ཡོད་པ་རྣམས་འཕྲོག་སོང་བས་བོད་ཀྱི་ས་སྣེ་མ་
ཟིན་བར་དུ་དཀའ་ཚེགས་ཆེན་པོ་བྱུང་གསུངས། བོད་ཀྱི་སྣེ་ཟིན་ནས་སློང་མོ་དང་གནས་འཇལ་
བྱེད་བཞིན་པས་ལྷ་སར་འགྲོ་བསམས་ནས་ཡོང་བས་ཀ་ཚལ་དགོན་པའི་སྐོར་ལམ་དུ་བུད་མེད་གཞོན་
ནུ་མ་རྒྱན་ཆས་བཟང་པོ་བྱས་པ་ཞིག་དང་ཐུག་བྱུང་བའི་མོས་ང་ལ་ཞུབ་ཏུ་ལྟ་ཞིང་གནས་སྐོར་བ་
ཁྱེད་ག་ནས་ཡིན་ཟེར་བར། ང་ཁམས་ནས་ཡོང་བ་ཡིན། ལྷ་ས་མཇལ་དུ་འགྲོ་བྱས་པས། མོ་ལྷ་སར་
སོང་ནས་ཡོང་བ་ཡིན་པས་ད་ལྟ་གནས་སྐོར་བའི་རིགས་ལྷ་སར་འགྲོ་བ་གང་འདྲ་ཡིན་ཟེར་ནས་
ཅུང་ཟད་འཛུམ་བྱུང་། ཐེ་ཚོམ་པ་ཞིག་བྱུང་ནས་ཡང་འགྲོ་གྲབས་བྱས་པས། རིངས་ཁྱད་མེད་ན་མོས་
གནས་ཚངགཡར་གྱི། རེ་ཞིག་བཞུགས་ན་ཟེར་བར། འོ་ན་དེ་ཀ་བྱེད། ཁྱེད་རང་གི་ནང་གར་ཡོད་དྲིས་
པས། ངའི་ནང་ལ་ད་ལྟ་བཞུགས་ཆོག་པ་མེད། རྒྱབ་རིའི་རི་ཁྲོད་འདི་འགོལ་ཞིང་སུ་མེད་པས་དེར་
ཕེབས་དང་ངས་ཞབས་ཏོག་བྱེད་ཟེར་བས། གང་ལྟར་ཤ་ཚ་བ་ཞིག་འདུག་པས་འདིའི་ཟེར་བ་ལྟར་
བྱེད་སྙམ་ནས་ཀ་ཚལ་གྱི་རྩེ་དེའི་རི་ཁྲོད་དུ་ཕྱིན་པས་མོས་ཟེར་བ་ལྟར་འདུག མུན་སྲོས་ཙམ་ན་
བུད་མེད་དེས་ཆུ་ཆུ་བུམ་གང་དང་། མེ་ཤིང་། རྩམ་པ་ཆུང་ཟད་བཅས་བསྐྱལ་ནས་ཁྱེད་རང་འདི་
གར་རེ་ཞིག་བཞུགས་དང་། འདི་རྣམས་ཟད་པ་ན། མོས་སྐབས་སྐབས་སྐྱེལ་ཆོག་ ཟེར་ནས་སོང་ངོ༌། །
དེར་ཞག་གཉིས་སོང་བའི་ཕྱི་དྲོར་གྲྭ་པ་བགྲེས་པ་དགོན་པའི་གཉེར་པ་ཡིན་ཟེར་བ་ཞིག་བྱུང་ནས་
སྐད་ཆ་འདི་འཕྲོ་ལ་ཆུ་བུམ་དེ་མཐོང་ནས་འདི་ངའི་ཡིན། ཁྱོད་ཀྱིས་བརྐུས་འདུག་ཟེར་ནས་ཐོང་
རྩ་ནས་བཟུང་སྟེ་འགྲམ་ལྕག་ཚ་བེར་བ་ཞིག་བཏང་སོང་བ་ན། ཤིན་ཏུ་ངོ་གནོང་ནས་ཟེར་རྒྱུ་ཅང་
མ་རྙེད། དེར་ཁོ་འབར་འབར་ནས་ཁྱོད་ཀྱི་བཟོ་ལྟ་བཅོས་ཆོག་ཟེར་ནས་ཆུ་བུམ་ཁུར་ཏེ་སོང་བའི་
རྗེས་ལ་བལྟས་པས་ཁོ་མ་ཀིའི་ལྷ་ཐོའི་རྩར་སླེབས་པ་དང་འདྲེད་ནས་ཆུ་འཕོ། ཆུ་བུམ་ཡང་ཆག་



ལས་འབྲས་ཀྱི་གསང་ལམ། ————
སོང་བ་དང་ཕར་ལྟ་ཚུར་ལྟ་བྱེད་ཅིང་མགྱོགས་པར་དགོན་པར་ལོག་སོང་། དེར་ངའི་བསམ་པ་ལ་
གར་སོང་ཡང་འདི་འདྲའི་དཀའ་ལས་རེ་དང་ཐུག་ཡོང་བ་རང་བསམས་ནས་སེམས་སྐྱོ་ཞིང་བསྡད་
པས་ཡང་བུད་མེད་དེ་སླེབས་བྱུང་བར། ཁྱོད་ཀྱིས་མིའི་ཆུ་བུམ་ཁྱེར་ཡོང་བ་བདག་པོ་འོངས་ནས་
འདི་འདྲ་བྱས་སོང་། རྐང་ནས་ཡག་པོ་མ་བྱུང་། མ་ནས་ཁྱོད་ཅི་འདྲ་ཡིན་མི་ཤེས་པར་འདུག་པས་
ང་ཡང་འགྲོ་རྒྱུ་ཡིན་བྱསཔས། མོ་སུ་ཡིན་རྗེས་ནས་ཤེས་ཡོང་། སྐྱོན་མེད། ཅིས་ཀྱང་རེ་ཞིག་བཞུགས་
ཟེར་ནས་ལངས་སོང་། གར་འགྲོ་སྙམ་ནས་རྗེས་ལ་བལྟས་པས་ཕར་སོང་ནས་མི་སྣང་བར་གྱུར་པས་
མི་མ་ཡིན་ཞིག་ཡིན་པ་འདྲ་སྙམ་བྱུང་། དེར་མཚན་མོར་སྒོ་ཁྲོག་ཁྲོག་ཕྱེས་བྱུང་བའི་ཡང་མོས་ཆུ་
བསྐྱལ་བས་ང་ལ་རྐང་ནས་རང་མི་དགོས་བྱས་ཀྱང་མ་ཉན་པར་བཞག་ནས་སོང་། དེ་ནུབ་རྨི་ལམ་དུ་
ལྷ་མོ་གཡུ་སྒྲོན་མའི་ཆོ་འཕྲུལ་ཡིན་པའི་རྟགས་བྱུང་། ཕྱི་ཉིན་ཉི་མ་དྲོས་ཙམ་ན་ཀ་ཚལ་དགོན་པ་
དེའི་བླ་མ་ལྟག་པར་ལྔ་བ་ཆེན་པོ་ཞིག་ཡོད་པ་སྔར་ནས་རྒྱུས་ཡོད་པ་དེ་ལག་པར་མ་ཎི་བསྐོར་བཞིན་
ག་ལེར་སླེབས་བྱུང་ནས་ཁྱོད་སུ་ཡིན་གང་ནས་འོང་སོགས་སྐད་ཅ་དྲིས་བྱུང་བ། དེ་སྐབས་ང་ཁམས་
སྐད་བདེ་པོ་ཡོད་པས་ང་ཁམས་ནས་ཡོང་བའི་གནས་སྐོར་བ་ཡིན་ཅེས་ལབ་ནས་ཁ་རོག་བསྡད་པས།
དེར་ཁོང་གིས་ངའི་གདོང་ལ་ཡང་ཡང་བལྟ་ཞིང་གོས་ཀྱི་ཐུ་བ་ནས་བཟུང་སྟེ་སྣོམ་སྣོམས་ནས་ཤུགས་
རིང་ཞིག་བྱས་ཏེ་བཤུམ་བྱུང་བར། ཁྱེད་དེ་འདྲ་མ་གནང་། ང་ཁམས་པའི་གནས་སྐོར་བ་རང་བཞིན་
ཞིག་ཡིན། ཁྱེད་ཀྱིས་གཞན་ཞིག་དང་ནོར་བ་འདྲ་བྱས་པས། སྐད་ཀྱི་གདངས་ཞིག་ལ་བརྟགས་སམ་
ངས་གོ་ཟེར་ནས་ཕྱག་འཚལ་བྱུང་། དེར་ཁོང་གིས་ཀྱང་གཞན་ལ་མི་བཤད་པའི་དམ་བཅའ་མཛད་དེ།
ཟླ་བ་གཅིག་ཙམ་རིང་རི་ཁྲོད་དེ་གར་མཚམས་བྱས་ནས་བསྡད། བླ་མ་དེས་ཀྱང་མཐུན་རྐྱེན་གཟབ་ནས་
མཛད། སྔར་གྱི་ཆུ་བེམ་གྱི་བདག་པོ་གྲྭ་པ་དེ་ཡང་དེ་ནས་བཟུང་སྙིང་ཁམས་མི་བདེ་བ་ཞིག་བྱུང་
ནས་ཡིད་མ་ཆེས་པར་འོངས་ནས་བཟོད་གསོལ་བྱས་བྱུང་། དེ་སྐབས་ཤིག་ཏུ་བླ་མ་དེས་ཁོ་རང་གི་
ནང་དུ་བོས་བྱུང་བ་ལྟར་ཕྱིན་པས་དེ་ན་སྤྲེའུ་མོ་ཞིག་འདུག་པ་དེས་ང་མཐོང་ནས་རེས་དགའ་ཚོར་
མང་པོ་བྱེད། རེས་ངུ་ཞིང་སྐྱོ་བར་འདུག་ངས་དེའི་ལས་འབྲེལ་ལ་བརྟགས་པས་ངེད་རང་ཆུང་དུས་
13



ལས་འབྲས་ཀྱི་གསང་ལམ།
ཕ་ཡུལ་ན་ཡོད་པའི་སྐབས་སུ་ཕ་གཅིག་ལས་ཆད་པའི་ཨ་ཅེ་ཆོས་སྒྲོན་ཟེར་བ་ཞིག་ཡོད་པ་དེ་ཡིན་
པར་འདུག་གསུངས། ངེད་ནས་དེ་ཅིའི་ཕྱིར་དེ་འདྲ་བྱུང་ལགས་ཞུས་པས། ང་ཆུང་དུས་ཕ་མའི་རྩ་ན་
ཡོད་པའི་དུས་སུ་ངེད་ཀྱི་གྲོང་པའི་རྒྱབ་ཏུ་བྲག་ཡབ་ཁ་ལྷོར་བལྟས་པ་ཞིག་ཡོད་པས། ང་དེར་སོང་
ནས་བྱིས་པ་འགའ་ཞིག་དང་ལྷན་དུ་རྩེད་མོ་བལྟས་ནས་བསྡད་པས། སྐབས་ཤིག་ལ་ཨ་ཅེ་ཆོས་སྒྲོན་
སླེབས་ནས་ངའི་སྐེ་ན་པཎ་ཆེན་ཐམས་ཅད་མཁྱེན་པས་གནང་བའི་ཕྱག་མདུད་ཅིག་ཡོད་པས་ཨ་
ཅེས་དེ་ལ་འཇུས་ནས་ང་གཅེར་བུ་ཡིན་པས། ཕ་ཝང་ལེབ་མོ་ཡོད་པའི་སྟེང་དུ་ང་དྲུད་ནས་ཁྱེར་ཏེ་
གན་རྐྱལ་དང་ཁ་སྦུབ་ཏུ་མནན་ནས་བརྡུང་བའི་སྐབས་སུ་ངའི་མདུན་རྒྱབ་ཐམས་ཅད་ཀྱི་རྗེས་རྡོའི་
སྟེང་དུ་བབས་བྱུང་བར་མོས་གློ་བུར་དུ་མཐོང་བ་ནས་བཟུང་འགྱོད་སེམས་བྱེད་ཀྱིན་ཡོད་ཀྱང་།
བྱང་ཆུབ་སེམས་དཔའ་བརྡུང་བའི་རྣམ་སྨིན་གྱིས་ལུས་དེ་འདྲ་བླངས་པ་ཡིན་གསུངས།
ཡང་སྐབས་སྐབས་ཨ་ཅེ་དེ་ལ་དམིགས་ནས་དགེ་རྩ་ཡང་གནང་གི་ཡོད། དེ་ནས་ཀ་ཚལ་དགོན་གྱི་
བླ་མ་དེ་ལ་སོང་བའི་རྗེས་ལ་སྤྲེའུ་འདིས་ང་དྲན་པས་སྡུག་བསྔལ་གྱིས་འཆི་ཡོང་། གལ་ཏེ་ཤི་ན་
ཁྱེད་ཀྱིས་སྦྱིན་སྲེག་སོགས་འདིའི་དགེ་རྩ་བཟང་པོ་གྱིས་ཞེས་བསྒོས་ནས་སོང་གསུངས། དེ་ལ་ཡང་
འདི་སྐད་ཅེས་བྱ་སྟེ། རྗེ་བཙུན་རྡོ་རྗེ་གཡུ་སྒྲོན་མ་། །ཁྱོད་ཀྱི་བྲན་དུ་འཁོལ་གྱུར་ཏེ། །བདེ་བ་ཆེན་
པོའི་གྲོགས་གྱུར་ཅིང་། །ཞི་སོགས་ལས་ཀུན་བསྒྲུབ་པར་མཛད། །སྲིང་མོ་ཆོས་ཀྱི་སྒྲོན་མ་དེ། །དུད་འགྲོའི་
ལུས་སུ་འཕངས་པ་དེའི། །ལས་འབྲས་ཕྲ་ཞིང་ཕྲ་བ་ཀུན། །མངོན་སུམ་གཟིགས་ནས་གྲོལ་བར་མཛད། །
ལུས་ཅན་ཀུན་གྱི་ལས་རྣམས་ནི། །སྐད་ཅིག་གཅིག་ལ་མངོན་སུམ་དུ། །ས་ལེར་གཟིགས་པའི་སྤྱན་མངའ་བ། །
མགོན་པོ་ཁྱོད་ལས་གཞན་པ་སུ། །



།
ལས་འབྲས་ཀྱི་གསང་ལམ།
གླག་བླ་ཆོས་འགྲུབ་ཀྱི་བདེ་སྨོན་འགྲེལ་ལས། །
ཁྱད་པར་དུ་མཆོད་རྫས་དང་རྟེན་གསུམ་གྱི་ཆ་རྐྱེན་ཕྲན་བུ་ཙམ་བརྐུས་ཀྱང་གྲང་དམྱལ་དང་ཡི་
དྭགས་སུ་སྐྱེ། དཀོན་མཆོག་ལ་སོགས་པའི་རྫས་ཁབ་རྩེ་ཙམ་ཟོས་ཀྱང་དམྱལ་བར་སྐྱེ་ངེས་པ་ཡིན།
སྔོན་འབྲུག་པ་པདྨ་དཀར་པོའི་དབུས་སུ་ཕེབ་ཚེ་གཟིམ་ལམ་དུ་དཔོན་གཡོག་འཁོར་དང་བཅས་པའི་
ཁ་ནང་མེ་འབར་འདུག་པ་རྨིས་སོ། ། ཕྱི་ནང་གྲྭ་བ་རྣམས་ལ་གསུངས་པ། ལས་ངན་པ་ཞིག་བྱས་སོ། །
ཁྱེད་རྣམས་ཀྱི་ཅི་བྱས། ཁོ་བོ་ཅག་གིས་ཅི་ཡང་མ་བྱས་ཞུས། ཡང་ཡང་བརྟགས་པ་ན་ཁོང་དཔོན་གཡོག་
རྣམས་ལ་གསོལ་མར་རྙིང་པ་ཞིག་ཡོད་པ་མར་སར་དང་བརྗེས། མར་སར་དེ་ཅི་ཡིན་དྲིས་པས་མར་
མེའི་རྒྱུ་ཞིག་ཡིན་པར་མཐོང་ངོ་། ། མར་དེས་མར་མེ་མང་པོ་ཕུལ་གསུངས་སོ། ། དེས་ན་མཆོད་རྫས་ལ་
འཛེམ་དགོས་སོ། ། དཀོན་མཆོག་གི་དཀོར་དང་བླ་མའི་ནོར་ཕ་མའི་ནོར་རྫས་ལྟ་བུ་ལ་ཁབ་ཙམ་མ་
བྱིན་བླངས་ན་དམྱལ་བ་མནར་མེད་དུ་སྐྱེ་བར་གསུངས་སོ། ། དགེ་འདུན་གྲྭ་ཚང་གི་འདུ་སྒོ་ཐེབ་བཞག་
ལྟ་བུ་ལ། དངུལ་ཞོ་གང་ཙམ་དགེ་ཚུལ་སློང་ཞིག་གིས་བླངས་ན་དགེ་འདུན་ཅི་ཡོད་པའི་གྲངས་ཀྱི་
ཕམ་པ་འབྱུང་བ་དང་། ཁྱད་པར་དུ་ཁྱིམ་པ་ཕོ་མོ་ཞིག་གིས་ཇ་ཐུག་ལྷག་པ་ཕོར་གང་ཙམ་འཐུང་ནའང་
དམྱལ་བ་དང་ཀླུ་ནད་པ་སོགས་སུ་སྐྱེ་བར་གསུངས། ཉི་མའི་སྙིང་པོ་ལས། སྤུ་གྲི་རྣོན་པོ་དག་གིས་སུ། །
རང་གི་ཡན་ལག་གཏུབ་པ་སླའི། །བསྔོས་ཟིན་པ་ཡི་དངོས་པོ་ནི། །ཁྱིམ་པ་རྣམས་ལ་སྦྱིན་མི་བྱ། ། ཞེས་སོ། །
སྔོན་མོའུ་འགལ་བུ་དང་དཔལ་སྐྱེས་གཉིས་རྒྱ་མཚོའི་འགྲམ་དུ་བྱོན་ལམ་ན་སེམས་ཅན་ཤིང་སྡོང་
ཆེན་པོ་འདྲ་བ་ཞིག་ལ་སྲིན་བུ་མང་པོས་གང་ནས་ཟ་ཞིང་མི་སྙན་པའི་སྒྲ་ཆེན་པོར་གྲགས་པ་ཞིག་
ཡོད་པ་ཅི་ཡིན་དྲིས་པ་ན། འདིས་སྔོན་དགེ་སློང་ལི་ཏ་ཞེས་བྱ་བ་དགེ་འདུན་གྱི་ལས་སྤྱོད་པ་ཞིག་
ཡིན་པས་དགེ་འདུན་གྱི་ནོར་རྫས་ལ་རང་གིས་སྤྱད་པས་སྡོང་པོ་འདིར་སྐྱེས། ཁྱིམ་པ་སོགས་ལ་བྱིན་པས་
དེ་དག་སྲིན་བུ་འདི་དག་ཏུ་སྐྱེས་ནས་ཁོ་རང་ལ་ཟ་བ་ཡིན། འདི་ནས་འཕོས་ཏེ་དམྱལ་བ་ཆེན་པོའི་
ནང་དུ་སྔ་བས་འགྲོ་དགོས་གསུངས་སོ། ། འཕགས་པ་ཀླུ་སྒྲུབ་ཀྱིས། དགེ་བསྐོས་གཙང་སྦྱོར་བ་དང་
༣5



ས་ལས
– ལས་འབྲས་ཀྱི་གསང་ལམ།
དམ་བཞག་པ། །གང་ཟག་ལས་བྱེད་རྣམས་ལ་བདག་མ་སྐྱེས། ། ཞེས་སྨོན་ལམ་བཏབ་པའང་འདི་ལྟ་བུ་ལ་
དགོངས་པ་ཡིན་ནོ། ། ཚུལ་ཁྲིམས་འཆལ་བའི་གང་ཟག་གིས་ཀྱང་དགེ་འདུན་གྱི་འཚམས་དང་གཙུག་ལག་
ཁང་གདན་ཆ་སོགས་ལ་སྤྱོད་ན་དམྱལ་བ་དང་དུད་འགྲོ་མཛེ་ཅན་སོགས་སུ་སྐྱེ་སྟེ།
འདུལ་བ་ལས། ཚུལ་ཁྲིམས་འཆལ་བས་ས་ནི་གོམ་པ་གང་། །ཟས་ནི་ཁམ་གང་བཏུང་བ་ཆུ་ཕོར་གཅིག །
ཙམ་ཞིག་དགེ་འདུན་རྫས་ལ་ལོངས་སྤྱོད་ན། །ལོག་འཚོ་ཡིན་ཏེ་དམྱལ་བར་སྐྱེ་བར་འགྱུར། ། ཞེས་སོ། །
བདེ་བ་ཅན་དུ་སྐྱེ་བ་ལ་མཆོད་སྦྱིན་ཁོ་ན་དགོས་མ་བྱིན་པ་ཏིལ་འབྲུ་ཙམ་བླངས་ན་བདེ་བ་ཅན་ཕར་ཞོག
ངན་སོང་དུ་འགྲོ་བ་ལས་མཐོ་རིས་ཙམ་ཡང་མི་ཐོབ་སྟེ། རབ་བྱུང་ཞིག་གིས་མ་བྱིན་པ་ཅུང་ཟད་བླངས་
པས་སྦྲུལ་དུ་སྐྱེས་པ་དང་། ལྷའི་བུ་མོ་ཞིག་གིས་མེ་ཏོག་གཅིག་བརྐུས་པས་འོག་ཏུ་ལྷུང་བ་སོགས་མང་
ངོ༌། །དུར་ཁྲོད་དུ་ཡོད་པ་དང་རོ་ལ་ཡོད་པའི་རྫས་ཀྱང་བདག་པོ་ཡོད་པས་རྐུ་མི་རུང་སྟེ། སྔོན་དགེ་
སློང་ཞིག་ཤི་བའི་རོ་དུར་ཁྲོད་དུ་བོར་བའི་ཡོ་བྱད་གཞན་གྱིས་བླངས་པ་ན། དགེ་སློང་དེ་མི་མ་ཡིན་དུ་
སྐྱེས་ཏེ། རོ་ལངས་བརྒྱབས་ནས་ཁོ་བོའི་རྫས་མ་རྐུ་ཞེས་སྨྲས་པ་དང་། གཞན་གྱི་དོན་དུའང་མི་རུང་སྟེ།
སྔོན་བྱང་སེམས་ཏི་ལོ་པ་ཞེས་བྱ་བ་སློང་མོར་བྱོན་པ་ན་དུད་ཞིག་གི་སྒོར་དུད་ཁག་གཉིས་ཀྱི་ཏིལ་གྱི་
ཐང་མ་བཏིང་བ་མི་ཞིག་གིས་སྲུང་ཡོད་པ་དེ་ཁྱིམ་དུ་བསོད་སྙོམས་ལེན་སོང་། ཏི་ལོ་པ་ཏིལ་སྲུང་
བཅུག་པ་ལ་བྱ་ཞིག་གིས་ཏིལ་བདུན་བླངས་སོ། ། ཏི་ལོ་པས་ཐང་མ་གཅིག་ཤོས་ལས་ཏིལ་བདུན་
བླངས་ཏེ་དེར་འཕངས་པས། མྱུར་ཏུ་ས་ཐོབ་རྒྱུ་ཡིན་པ་ལས་ལོ་མང་དུ་འགོར་བར་བཤད་དོ། །
ཡང་དགེ་འདུན་གྱི་རྫས་མ་བྱིན་པ་ལེན་པའི་ལོ་རྒྱུས་མང་པོ་ཡོད་ཀྱང་ཤིན་ཏུ་སྐྲག་པའི་ལོ་རྒྱུས་ནི།
སྔོན་སངས་རྒྱས་རྣམ་གཟིགས་ཀྱི་བསྟན་པ་ལ་དགེ་འདུན་པ་མང་པོ་ཡོད་པ་དེ་རྣམས་ཚོང་པ་ཞིག་
གིས་རིན་པོ་ཆེ་ཕུལ་བ་དེ་དགེ་སློང་དབང་ཡོད་གཅིག་གིས་བཟུང་ནས་དགེ་འདུན་ལ་མ་ཕུལ་ལོ། །
ནམ་ཞིག་དགེ་འདུན་རྣམས་ཀྱིས་དེ་ལ་བསྙགས་པ་ན་ཁོ་ཚིག་པ་ཟོས་ཏེ་ཁྱེད་ཅག་རྐྱག་པ་ཟོ་རིན་པོ་
ཆེ་ནི་ང་ཡི་ཡིན་ནོ་ཞེས་སྨྲས་སོ། ། དེ་ནས་ཚེ་འཕོས་ཏེ་དམྱལ་བར་སྐྱེ་ནས་སླར་ཡང་ངན་སྐྱུག་མི་
གཙང་བའི་ཁྲོད་དུ་བསྐལ་བ་ཆེན་པོ་དགུ་བཅུ་རྩ་གཅིག་གི་བར་དུ་སྐྱེས་སོ། །ཡང་ཚེ་འཕོས་ཏེ་རྒྱལ་
16



— ལས་འབྲས་ཀྱི་གསང་ལམ།
པོའི་ཁབ་ཀྱི་གྲོང་འདབ་ན་མི་གཙང་ཐམས་ཅད་འདུས་པའི་རྫིང་ཁྲོད་ཆེན་པོའི་ནང་དུ་སྲིན་བུ་སྦྲུལ་
ལྟ་བུ་རྐང་ལག་བཞི་ཡོད་པ་ཞིག་ཏུ་སྐྱེས་ཏེ་སངས་རྒྱས་ཤཱཀྱ་ཐུབ་པས་གཟིགས་ནས་དགེ་སློང་རྣམས་
ལ་བསྟན་ཏོ། ། ད་དུང་ཡང་དམྱལ་བར་སྐྱེས་ཏེ་ལོ་ཁྲི་ཕྲག་མང་པོར་འདུག་གོ། ། ཡང་མི་གཙང་བའི་
ཁྲོད་འདིར་སྐྱེས་ནས་མ་འོངས་པ་ན་སྐལ་བཟང་སངས་རྒྱས་སྟོང་འཁོར་དང་བཅས་པ་ཡང་འདིར་
བྱོན་ནས་སྲིན་བུ་འདིས་ལས་ངན་བྱས་པའི་ལོ་རྒྱུས་སྟོན་པ་ཡིན་གསུངས་པ་ཐར་བའི་དུས་ནི་མ་
གསུངས་སོ། ། ལོ་རྒྱུས་དེ་ལ་བསམ་ནས་དགེ་འདུན་སྤྱིའི་དཀོར་ལེན་པ་ལ་འཛེམ་པར་བྱ་དགོས་སོ། །
ཡང་ཚུལ་ཁྲིམས་འཆལ་བའི་གང་ཟག་གིས་ཚུལ་ཁྲིམས་བཅོས་ནས་ཚུལ་ལྡན་གྱི་རྣམ་པ་སྟོན་པ་དང་།
ཆོས་མིན་ཆོས་ལྟར་བཅོས་ནས་མཁས་པའི་རྣམ་པ་སྟོན་པ་དང་། ཟོག་པོ་གྲུབ་ཐོབ་ཀྱི་རྣམ་པ་བསྟན་
ནས་དཀོར་ནོར་སྡུད་པ་ཡང་ལོག་པའི་འཚོ་བ་སྟེ་མ་བྱིན་བླངས་པའི་འབྲས་བུ་དང་འདྲ་བ་ནི། རྒྱལ་
པོ་སྲོང་བཙན་སྒམ་པོའི་གསུང་ལས། དཀོར་ཟས་བསྡུས་ནས་གཉེན་གྲོགས་ཕ་མ་སོགས་གསོས་ན།
དཀོར་བསྡུ་མཁན་རྔ་མོང་དུ་སྐྱེ། དེ་ལ་ཟོས་ཚད་ཐམས་ཅད་རྔ་ཕྲུག་དུ་སྐྱེ། ཡོན་བདག་ཐམས་ཅད་རྔ་
མོང་གི་བདག་པོར་སྐྱེས་ནས་ལན་ཆགས་འཇལ་དགོས་གསུངས་སོ། ། གྲུབ་ཆེན་ཐང་སྟོང་རྒྱལ་པོའི་
མི་ཉག་སྒའི་ལུང་པར་ཕ་བོང་ཞིག་གི་ནང་ནས་སྦྲུལ་གཉའ་ཤིང་གང་ཙམ་ལ་སྦལ་བ་ཐེ་བོང་ཙམ་
སྟོང་ཕྲག་མང་པོས་ཁ་ལག་ཐམས་ཅད་འཐམས་ནས་ཟ་བ་ལ། ལྗགས་ཆབ་གཏོར་ཞིང་ནས་སྤར་མཛད།
གྲྭ་བ་རྣམས་ལ་ཡོན་ཏན་མེད་པས་དཀོར་ཟོས་ན་འདི་ལྟར་འགྱུར་རོ་གསུངས། རྒྱལ་དབང་ཀརྨ་པ་
དགུང་ལོ་དྲུག་བཞེས་སྐབས་ཀོང་པོ་ལྕགས་མཁར་ཟེར་བའི་ལུང་པ་དང་ཉེ་བའི་ཐང་ན་བཞུགས་ནས་
འཆག་སར་བྱོན་པའི་ལམ་ན་ཕ་བོང་ཞིག་ལ་སྐུ་རྩེད་ཀྱི་ཚུལ་དུ་ཕྱག་ལྕགས་ཀྱི་བཙུགས་ནས་ཕྱེ་བའི་
བར་ན་སྲོག་ཆགས་གློ་བ་འདྲ་བ་ཁྲུ་གང་ཙམ་ལ་ཕྱི་ནས་སྲོག་ཆགས་དཀར་པོ་དང་ནང་ནས་སྲོག་
ཆགས་ནག་པོ་ཏིལ་འབྲུ་ཙམ་མང་པོས་ཟ་བ་ཞིག་བྱུང་། ལྗགས་ཆབ་གཏོར་ནས་དམིགས་པ་གཏད་པ་
ཙམ་གྱིས་ཤི་བ་དང་རོ་བསྲེག་སྦྱང་མཛད་དོ། ། དེའི་རྒྱུ་མཚན་ཞུས་པས་ང་སྔོན་རོལ་པའི་རྡོ་རྗེའི་
དུས་སུ་ཡུལ་འདིའི་བླ་མ་དཀོར་ཟན་ཞིག་གིས་ང་ལ་གསོལ་བ་བཏབ་པས་ད་ལྟ་ངས་ངན་སོང་ལས་



ལས་འབྲས་ཀྱི་གསང་ལམ།
ཐར་བར་བྱས་པ་ཡིན། དེ་མིན་ན་ད་དུང་དམྱལ་བར་སྐྱེ་དགོས་དེ་ལ་སྲོག་ཆགས་དཀར་པོ་རྣམས་ནི་
གསོན་ཟས་ཟོས་པའི་རྣམ་སྨིན་དང་། ནག་པོ་རྣམས་ནི་ཤི་ཟས་ཟོས་པའི་རྣམ་སྨིན་ཡིན་གསུངས་སོ། །
ཡང་རྗེ་ཁ་རག་པའི་གཟིམ་ཁང་གི་ཉེ་འཁོར་ན་བྱ་ཁྲ་ཞིག་ཡོད་པས་སེམས་ཅན་བསད་བསད་ནས།
ནམ་ཞིག་ཤི་བ་དང་བླ་མས་དེ་གར་སྐྱེས་གཟིགས་པས་སྔོན་དགེ་འབྲས་ཞིག་གིས་འབྲོག་པ་ཕྱུག་པོའི་
བུར་སྐྱེས་ཀྱང་། བསད་བསད་པའི་ལས་ཀྱིས་ཚེ་མ་ཐུབ་པས་ཤིའོ། ། ཡང་གང་དུ་སྐྱེས་གཟིགས་པས་
བླ་མ་དགེ་བཤེས་ཆེན་པོ་གདུལ་བྱ་ཤིན་ཏུ་རྒྱས་པ་ཞིག་ཏུ་སྐྱེས་ནས་གདུལ་བྱ་ཤིན་ཏུ་རྒྱས་དྲག་པས།
གཤིན་ཆོག་ཐམས་ཅད་རྟ་ཐོག་ནས་བྱོན་ཞོར་དུ་མཛད་པས་བླ་མ་རྟ་ཆོག་པ་ཞེས་གྲགས་སོ། །
མཐར་ཁྲོམ་དབང་ཆེན་པོ་ཞིག་མཛད་པའི་དུས་སུ་ཁྲོམ་ཐམས་ཅད་འདུས་པ་དང་བླ་མ་གཤེགས་སོང་།
བླ་མ་ཁ་རག་པའི་ཉེ་གནས་ཞིག་ཀྱང་དེར་ཡོད་ཅིངཐམས་ཅད་ཀྱིས་གྲོས་བྱས་པར། བླ་མ་འདས་
པའི་དབང་པོ་རྣམ་ལྔ་སྦྱང་ཆོག་བྱེད་རྒྱུར་ཁ་རག་པའི་མདུན་དུ་ཉེ་གནས་དེ་ལ་བསྐུར་རོ། ། ཉེ་གནས་
དེ་བླ་མའི་དྲུང་དུ་མ་སླེབས་ཙམ་ནས་འདི་ཁྱེར་ན་བཀའ་བཀྱོན་བྱེད་དོགས་ཏེ་རྣམ་ལྔ་དེ་དར་གྱིས་
དྲིལ་ནས་མ་ཚད་བྲག་རྩ་ཞིག་ཏུ་བཞག་ནས། དང་པོ་ལོ་རྒྱུས་ཞུས་པ་དང་ཁོང་གི་སྣམ་སྦྱར་འདིས་
གཡོགས་ཤིག་གསུངས། གྲྭ་པ་དེས་སྣམ་སྦྱར་ཁྱེར་སོང་བ་དང་། རྣམ་ལྔ་དེ་སྡིག་པ་ར་ཙ་གྲུ་གང་ཙམ་དུ་
གྱུར་ནས་ཡོད་པ་བླ་མ་ལ་འདིར་གཟིགས་ཞུས་བླ་མ་ཡང་བྱོན་ཀྱང་རྟེན་འབྲེལ་མ་འཛོམས་པས་སྣམ་
སྦྱར་གྱིས་གཡོགས་ཀྱང་མ་ཐུབ། སྡིག་པ་དེ་མ་ཟད་བྲག་ཆེན་པོ་ཞིག་ཡོད་པའི་རྩར་བྲོས་ཤོར། ལས་ཀྱི་
དབང་གིས་བྲག་དེ་ཁ་གས་པའི་ནང་དུ་བྲོས་ནས་བྲག་ཁ་ཟུམ་པར་གྱུར་ཏོ། ། བླ་མ་དེ་ལ་འབྲེལ་པ་
ཡོད་ཚད་ཀྱི་རྣམ་ཤེས་ཐམས་ཅད་སྲོག་ཆགས་གྲངས་མེད་མང་པོ་བྲག་དེ་ལ་ཐིམ་ནས་སྡིག་པ་དེ་
ཟ་བ་དང་། སྡིག་པ་དེའི་སྙིང་གི་ནང་ནས་ཤུག་སྡོང་ཆེན་པོ་ཞིག་ཀྱང་སྐྱེས་སོ། ། དེ་ནམ་ཞིག་ན་
ཐར་ཞུས་པས། ཤུག་སྡོང་ཆེན་པོ་དེ་བྱ་ཡི་སྡེར་མོས་མ་ཟད་བར་དུ་མི་ཐར་གསུངས་སོ། ། གཞན་ཡང་
གཙང་བླ་རྟ་ནག་ཅན་ཡར་འབྲོག་གཡུ་མཚོའི་ནང་ཉ་ཆེན་པོར་སྐྱེས་པ་སོགས་དང་། དྲན་པ་ཉེར་
བཞག་ལས། གང་དུ་འཚོ་བ་ལོག་པ་ཡིས། །ཅུང་ཟད་ཙམ་གྱིས་འཚོར་གྱུར་པ། །དེ་ནི་བཤང་འཇིབ་ནུབ་
འ8



་7བཟུ་
ལས་འབྲས་ཀྱི་གསང་ལམ།
གྱུར་ཏེ། །སྲིན་བུ་དག་གིས་ཟ་བར་འགྱུར། ། ཞེས་གསུངས་སོ། ། སྟོད་ཀྱི་གྲྭ་སའི་དགེ་བཤེས་མཁས་པ་
ཆེན་པོ་འཕགས་པ་འཇམ་དཔལ་དང་མི་དང་མི་ལབ་པ་ལྟར་ཆོག་པ་ཞིག་བཞུགས་པས། ནམ་ཞིག་
འཇམ་དཔལ་ཡང་མ་གཟིགས། ཐོས་པ་རྣམས་ཀྱང་བརྗེད་ནས་ཅི་ཡང་མི་དགོངས་པར་གྱུར་པ་དང་།
བླ་མ་ཞིག་ལ་ལུང་བསྟན་ཞུས་སོ། །ད་ལྟར་ཁྱོད་ལ་རྙེད་པ་མང་པོ་ཡོད་པ་འདི་སྔ་ནས་ཡོད་དམ་གསུངས།
སྔར་མེད་ད་ཕྱིས་ཡོད་བྱུང་ཞུས། འོ་ན་དཀོར་ནོན་ཞིག་རྒྱོབས་གསུངས། དེས་དེ་ལྟར་བྱས་པས་དཀོར་
ཡང་མེད། འཇམ་དཔལ་གྱི་ཞལ་གཟིགས་པ་སོགས་སྔར་བཞིན་གྱུར་པ་ཡིན་ནོ། ། མི་སྐྱས་ལོ་བརྒྱའི་
བར་དུ་ཉིན་རེ་བཞིན་མི་དགེ་བ་བཅུ་ཀ་བྱས་པ་བས། སྡོམ་པ་མི་དག་པའི་གང་ཟག་གིས་དད་ཟས་
ཁམ་གཅིག་ཟོས་པའི་སྡིག་པ་ཆེ་བ་དགེ་བཤེས་པུ་ཏོ་བ་ཆེན་པོས་གསུངས་། ཚུལ་ཁྲིམས་འཆལ་བ་ཚར་
གཅོད་པའི་མདོ་ལས་ཀྱང་དེ་ལྟར་གསུངས། རིན་པོ་ཆེའི་ཕུང་པོའི་མདོ་ལས་སྟོན་པས་དད་པས་
བྱིན་པ་ལ་སྦྱོད་པའི་ཉེས་པ་བསྟན་པ་ན་དགེ་སློང་ལྔ་བརྒྱས་ཚུལ་ཁྲིམས་མ་དག་པས་དད་ཟས་སྦྱོད་
མི་རུང་ཟེར་ནས་ཁྱིམ་དུ་སོང་བ་ལ། དགེ་སློང་གཞན་གྱིས་དེ་དག་སྨད་པ་དང་། སྟོན་པས་དེ་སྐད་
མ་ཟེར་འགྱོད་པ་དང་ལྡན་པས་ཁྱིམ་དུ་གནས་པ་ནི་དད་པའི་ཆོས་ཡིན་པས། འདི་དག་ཤི་ནས་
དགའ་ལྡན་དུ་སྐྱེ་ཞིང་ཕྱིས་བྱམས་པའི་འཁོར་འདུས་པ་དང་པོར་ཚུད་ཅེས་གསུངས་པ་དང་། ཡང་དགེ་
སློང་ཉིས་བརྒྱས་མཆི་མ་ཕྱུང་སྟེ། བདག་ཅག་ཤི་ཡང་རུང་འབྲས་བུ་མ་ཐོབ་བར་དུ་དད་པས་སྦྱིན་པ་
བསོད་སྙོམས་གཅིག་ཙམ་ཡང་སྦྱད་པར་མི་བྱའོ། ། ཞེས་སྨྲས་པ་ལ། སྟོན་པས་སྐྱེས་བུ་དམ་པ་དག་
ལེགས་སོ། ། ཞེས་བཀའ་སྩལ་པ་དང་། བྱམས་པ་སེང་གེའི་སྒྲའི་མདོ་ལས། ཉིན་གཅིག་ལ་ལན་བརྒྱར་
རབ་བྱུང་སྦྱངས་པ་ནི་བའི་ཚུལ་ཁྲིམས་མ་དག་པས་དད་པས་སྦྱིན་པ་ལ་ལོངས་སྦྱོད་པ་ནི་དེ་ལྟ་མིན་ནོ། །
ཞེས་དང་། དགེ་སློང་ལ་རབ་ཏུ་གཅེས་པ་ལས། རབ་ཏུ་བྱུང་བའི་བསླབ་བྱ་ལ་མི་སློབ་པར་རབ་བྱུང་གི་
ཆ་ལུགས་བཟུང་ནས་དཀོར་ལ་འབགས་པ་བས་ནི། ཁྱིམ་པ་དྲང་པོ་ཞིག་ཏུ་བྱས་པ་བཟང་གསུངས།
དེས་ན་ལྡན་གྲོལ་གྱི་ཡོན་ཏན་གཉིས་དང་ལྡན་པ་ཡིན་ན་མ་གཏོགས་དད་ཟས་ཁམ་གཅིག་ཟོས་ཀྱང་
རྣམ་སྨིན་སྟོང་འགྱུར་དུ་མྱོང་དགོས་ཏེ། མདོ་ལས། སྦྱིན་པ་པོ་ཡི་དད་པས་སྦྱིན་པ་ནི། །ལྡན་དང་གྲོལ་ལ་
འ9



ལས་འབྲས་ཀྱི་གསང་ལམ།
ང་ཡིས་གནང་བ་ཡིན། །མི་ལྡན་པ་ཡིས་ཁམ་གཅིག་ཟོས་གྱུར་ཀྱང་། ངོ་ལོན་རི་རབ་ཙམ་ཞིག་ཟ་བར་འགྱུར། །
ཞེས་དང་། ལུང་རྣམ་འབྱེད་ལས། ལྕགས་གོང་མེ་ལྕེ་འབར་བ་དག །ཟོས་པར་གྱུར་པ་མཆོག་ཡིན་གྱིས། །
ཚུལ་ཁྲིམས་འཆལ་བ་མི་སྡོམ་པས། །ཡུལ་འཁོར་བསོད་སྙོམས་ཟ་བ་མིན། ། ཞེས་དང་། མྱང་འདས་ལས།
ཉེས་ན་རྡོ་བསྲེགས་ཟ་བ་དང་། །ཟངས་ཞུན་ཁུ་བ་འཐུང་ཡང་རུང་། །བདག་ལ་ཚུལ་ཁྲིམས་མེད་པ་རུ། །
ཡིད་ཆེས་མི་ཟས་ཟ་མི་ཕོད།། ཅེས་དང་། དཀོན་བརྩེགས་ལས་ཀྱང་།འཆལ་བའི་ཚུལ་ཁྲིམས་ཅན་དག་གིས། །
ཆོས་གོས་རབ་ཏུ་གྱོན་གྱུར་ཀྱང་། །དད་པས་བྱིན་པ་ཆུད་ཟོས་པས། །ཐུ་ལུམ་འབར་བ་མིད་པ་འདྲ། །
ཞེས་གསུངས་སོ། ། ཀུན་མཁྱེན་འཇིགས་མེད་གླིང་པས། མི་སྡིག་ཆེན་ཚོས་བླ་མས་སྐྱོབས་ཟེར་ནས། །
ཤི་དུས་སུ་རྟ་ནོར་འབུལ་ན་ཡང་། །ས་བཅུའི་དབང་ཕྱུག་ཅིག་ཡིན་ན་མ་གཏོགས་པར། །ང་འདྲ་བ་ལ་
རེ་བ་མ་མཛད་ཅིག ། ཅེས་གསུངས། འོན་ཀྱང་ཚུལ་ཁྲིམས་འཆལ་བའི་གང་ཟག་ལ་ཟས་ནོར་སྦྱིན་
པའི་བདག་པོ་ནི་མཐོ་རིས་སུ་སྐྱེ་བ་མདོ་དྲན་པ་ཉེར་བཞག་ལས་གསུངས། འགྱོད་པ་དང་འཇིགས་པ་
དང་བཅས་པས་ཟོས་ནས་རྣམ་སྨིན་ཅུང་ཟད་ཡང་བར་འགྱུར་རོ། །
དང
ཆགས་སྡང་སེམས་ཀྱིས་གྲུབ་མཐའི་དགག་ཞག་དང་། །
ཚད་ལྡན་མཁས་པའི་གསུང་ལ་སྨད་སྒྲ་སོགས། །
དོན་མེད་ཆོས་སྤོང་ལས་ངན་གསོག་པའི་རྒྱུ། །
ཐོས་པའི་སྤང་བྱ་ཡིན་པས་སྙིང་ནས་འཛེམ། །
མཁན་འཆི་མེད་རིག་འཛིན་གྱིས།
20



ལབ་ན་
ང་ལས
ལས་འབྲས་ཀྱི་གསང་ལམ།
སྣག་བུ་ཞེས་བྱ་བ་ནི།
འས་བརྒྱ་བ་ལས་།
སྣག་བུ་ཞེས་བྱ་བ་ནི། གླེང་གཞི་མཉན་དུ་ཡོད་པ་ན་བཞུགས་ཏེ། ཚེ་དང་ལྡན་པ་མོའུ་འགལ་གྱི་བུ་
ནི་ལུགས་ཀྱིས་དུས་དུས་སུ་སེམས་ཅན་དམྱལ་བར་རྒྱུ་བར་བྱེད་ཡི་དྭགས་ཀྱི་ནང་དུ་རྒྱུ་བར་བྱེད་དུད་
འགྲོའི་ནང་དུ་རྒྱུ་བར་བྱེད་མིའི་ནང་དུ་རྒྱུ་བར་བྱེད་ལྷའི་ནང་དུ་རྒྱུ་བར་བྱེད་དེ། ཕྱིར་འོངས་ནས་
སེམས་ཅན་དམྱལ་བ་རྣམས་ཀྱི་གཅད་པ་དང་གཏུབ་པ་དང་བརྡེག་པ་དང་བཙོ་བ་ལ་སོཊ་པའི་སྡུག་
བསྔལ་གང་ཡིན་པ་དེ་དག་མི་རྣམས་ལ་རྗོད་པར་བྱེད་དོ། ཕྱིར་འོངས་ནས་ཡི་དྭགས་རྣམས་ཀྱི་
བསྒྲེས་པ་དང་སྐོམ་པ་དང་འབར་བ་དང་བསྲེག་པ་དང་བཙོ་བ་ལ་སོཊ་པའི་སྡུག་བསྔལ་རྣམས་དང་
དུད་འགྲོ་རྣམས་གཅིག་ལ་གཅིག་ཟ་བ་ལས་གྱུར་པའི་སྡུག་བསྔལ་རྣམས་དང་། ལྷ་རྣམས་ཀྱི་འཆི་འཕོ་
དང་ལྟུང་བ་དང་རྣམ་པར་འཐོར་བ་དང་རྣམ་པར་འཇིག་པའི་སྡུག་བསྔལ་གང་ཡིན་པ་དེ་དག་མི་
རྣམས་ལ་རྗོད་པར་བྱེད་དེ། དེ་དག་གིས་དེ་ཐོས་ནས་སྐྱོ་བར་འགྱུར་ལ་སྐྱོ་བར་གྱུར་ནས་ཀྱང་
གོང་དུ་ཁྱད་པར་འཐོབ་པར་འགྱུར་རོ། ། དེ་ནས་ཕྱི་ཞིག་ན་ཚེ་དང་ལྡན་པ་མོའུ་འགལ་གྱི་བུ་ཆེན་པོ་
ཡི་དྭགས་ཀྱི་ནང་དུ་རྒྱུ་བར་ཆས་ནས་མཉན་དུ་ཡོད་པ་ནས་མི་སྣང་བར་གྱུར་ཏེ། རྒྱ་མཚོའི་འགྲམ་དུ་
ཕྱིན་པ་དང་དེས་དེར་ཤའི་སྣག་བུ་འདྲ་བ་ལ་གཙང་ཁང་ཕྱུར་བོ་ཙམ་ཞིག་འདུག་སྟེ། དེ་ས་འདུག་ན་
ནི་དེ་ལ་ཐོག་ཐག་ནས་སྲོག་ཆཊ་ཁབ་ཀྱི་མཆུ་ཅན་ཤ་སྟག་ཟ་ཞིང་འདུག་ལ་སྲོག་ཆགས་དེ་དག་གིས་
ཟ་ཆས་པས་དེ་གལ་ཏེ་ནམ་མཁའ་ལ་འཕགས་ན་ཡང་དེའི་ལུས་ཐམས་ཅད་མེར་འབར་ཏེ། རྒྱུ་དེས་
ན་དེས་སྡུག་བསྔལ་དྲག་པ་དང་མི་བཟད་ཚ་བ་ཡིད་དུ་མི་འོང་བ་མྱོང་ཞིང་འདུག་པ་ཞིག་མཐོང་ནས།
ཚེ་དང་ལྡན་པ་མོའུ་འགལ་གྱི་བུ་ཆེན་པོས་བསམས་པ་སེམས་ཅན་འདིས་ཅི་ཞིག་བྱས་ན། ལས་དེའི་རྣམ་
པར་སྨིན་པས་སྡུག་བསྔལ་འདི་ལྟ་བུ་མྱོང་བར་གྱུར་ཞིག་གུ་སྙམ་སྟེ། དེས་བལྟས་ན་ཡང་དག་པར་
རྫོགས་པའི་སངས་རྒྱས་འོད་སྲུང་གི་བསྟན་པ་ལ་རབ་ཏུ་བྱུང་ནས་དགེ་སློང་ཞལ་ཏ་བྱེད་པར་གྱུར་ཏེ།
དེས་དེར་དགེ་འདུན་གྱི་དཀོར་དག་མཆོད་རྟེན་གྱི་དཀོར་དང་འཚོ་བ་ནར་མ་དང་ཕྱོཊ་བཞིའི་དགེ་



བ་་་
ལས་འབྲས་ཀྱི་གསང་ལམ།
འདུན་གྱི་དཀོར་་གང་ཟག་གཅིག་པུས་སྤྱད་པ་དང། ཁ་ཅིག་ནི་ཉེ་དུ་རྣམས་ལ་ཡང་བྱིན། ཁ་ཅིག་ནི་
ཁྲོས་ནས་མེས་བསྲེགས་པའི་ལས་དེས་རྣམ་པར་སྨིན་པ་དེས་ན་སྡུག་བསྔལ་དེ་ལྟ་བུ་དག་རྙེད་པར་
གྱུར་པར་མཐོང་ངོ་། ། དེ་ནས་ཚེ་དང་ལྡན་པ་མོའུ་འགལ་གྱི་བུ་ཆེན་པོས་བསམས་པ་འདིའི་ལས་ནི་
བདག་གིས་ཀྱས་ཡང་དག་པར་མངོན་སུམ་དུ་མཐོང་མོད་ཀྱི་འོན་ཀྱང་སྐྱེ་བོ་ཕལ་པོ་ཆེ་སྐྱོ་བ་བསྐྱེད་
པའི་ཕྱིར་བདག་གིས་བཅོམ་ལྡན་འདས་ལ་ཞུའོ་སྙམ་ནས། རྒྱུ་མཚོའི་འགྲམ་ནས་མི་སྣང་བར་གྱུར་ཏེ་
མཉན་དུ་ཡོད་པར་སོང་བ་དང་། དེའི་ཚེ་བཅོམ་ལྡན་འདས་འཁོར་བརྒྱ་ཕྲག་དུ་མའི་གུང་ལ་བཞུགས་ཏེ་
ཆོས་སྟོན་ཏོ། ། དེ་ནས་ཚེ་ལྡན་པ་མོའུ་འགལ་གྱི་བུ་ཆེན་པོས་བསམས་པ། འདི་ནི་བདག་གིས་སྐྱེ་བོ་
མང་པོ་སྐྱོ་བ་བསྐྱེད་པའི་ཕྱིར་བཅོམ་ལྡན་འདས་ལ་ཞུ་བའི་དུས་ཡིན་ནོ་སྙམ་ནས། བཅོམ་ལྡན་འདས་
ག་ལ་བ་དེར་སོང་སྟེ་ཕྱིན་ནས་བཅོམ་ལྡན་འདས་ཀྱི་ཞབས་ལ་མགོ་བོས་ཕྱག་འཚལ་ཏེ་ཕྱོགས་གཅིག་
ཏུ་འདུག་གོ། །ཕྱོགས་གཅིག་ཏུ་འདུག་ནས་ཚེ་དང་ལྡན་པ་མོའུ་འགལ་གྱི་བུ་ཆེན་པོས་བཅོམ་ལྡན་འདས་
ལ་འདི་སྐདཅེས་གསོལ་ཏོ། ། བཙུན་པ་འདི་ན་བདག་གི་ལུགས་ཀྱིས་དུས་དུས་སུ་སེམས་ཅན་
དམྱལ་བར་རྒྱུ་བར་བགྱིད། ཡི་དྭགས་ཀྱི་ནང་དུ་རྒྱུ་བར་བགྱིད། དུད་འགྲོའི་ནང་དུ་རྒྱུ་བར་བགྱིད།
མིའི་ནང་དུ་རྒྱུ་བར་བགྱིད། ལྷའི་ནང་དུ་རྒྱུ་བར་བགྱིད་དེ། སླར་མཆིས་ནས་སེམས་ཅན་དམྱལ་བ་
རྣམས་ཀྱིས་གཅད་པ་དང་གཏུབ་པ་དང་བརྡེག་པ་དང་བཙོ་བ་ལ་སོཊ་པའི་སྡུག་བསྔལ་གང་ལགས་
པ་དེ་དག་མི་རྣམས་ལ་རྗོད་པར་བགྱིད་ལགས་སོ། ། སླར་མཆིས་ནས་ཡི་དྭགས་རྣམས་ཀྱི་བཀྲེས་པ་དང་
སྐོམ་པ་དང་འབར་བ་དང་བསྲེག་པ་དང་བཙོ་བ་ལ་སོཊ་པའི་སྡུག་བསྔལ་རྣམས་དང་། དུད་འགྲོ་
རྣམས་གཅིག་ལ་གཅིག་ཟ་བ་ལས་གྱུར་པའི་སྡུག་བསྔལ་རྣམས་དང་། མི་རྣམས་ཀྱི་ཚོལ་ཁྲོས་ཤ་ཐང་བའི་
སྡུག་བསྔལ་རྣམས་དང་། ལྷ་རྣམས་ཀྱི་འཆི་འཕོ་དང་ལྟུང་བ་དང་རྣམ་པར་འཐོར་བ་དང་རྣམ་པར་
འཇིག་པའི་སྡུག་བསྔལ་གང་ལགས་པ་དེ་དག་མི་རྣམས་ལ་རྗོད་པར་བགྱིད་དེ་རྒྱུ་དེས་ན་དེ་དག་
སྐྱོ་བར་འགྱུར་ལ། དེ་ལྟར་སྐྱོ་བར་གྱུར་ནས་ཀྱང་གོང་དུ་ཁྱད་པར་འཐོབ་པར་འགྱུར་ལགས་སོ། །
བཙུན་པ་བདག་ཡི་དྭགས་ཀྱི་ནང་དུ་རྒྱུ་བར་ཆས་ནས་མཉན་དུ་ཡོད་པ་ནས་མི་སྣང་བར་གྱུར་ཏེ།



— ལས་འབྲས་ཀྱི་གསང་ལམ།
རྒྱ་མཚོའི་འགྲམ་དུ་མཆིས་ན། བཙུན་པ་བདག་གིས་དེར་སེམས་ཅན་ཤའི་སྣག་བུ་འདྲ་བ་ལ་གཙང་ཁང་
ཕྱུར་པོ་ཙམ་ཞིག་མཆིས་ཏེ་དེ་ས་ལ་མཆིས་ན་ནི། དེ་ལ་ཐོག་ཐག་ནས་སྲོག་ཆཊ་ཁབ་ཀྱི་མཆུ་ཅན་
ཤ་སྟག་འཚལ་ཞིང་མཆིས་ལ། སྲོག་ཆགས་དེ་དག་འཚལ་ཆེས་པས་དེ་གལ་ཏེ་ནམ་མཁའ་ལ་འཕགས་
ན་ཡང་། དེའི་ལུས་ཐམས་ཅད་ཞུགས་སུ་འབར་ཏེ། རྒྱུ་དེས་ན་དེས་སྡུག་བསྔལ་དྲག་པ་དང་མི་
བཟད་པ་དང་ཚ་བ་དང་ཡིད་དུ་མི་འོང་བ་མྱོང་ཞིང་མཆིས་པ་ཞིག་མཐོང་ལགས་ན། བཙུན་པ་
སེམས་ཅན་དེས་ལས་ཅི་ཞིག་བགྱིས་ན་ལས་དེའི་རྣམ་པར་སྨིན་པས་སྡུག་བསྔལ་དེ་ལྟ་བུ་རྙེད་པར་
འགྱུར་ལགས། བཅོམ་ལྡན་འདས་ཀྱིས་བཀའ་སྩལ་པ། མོའུ་འགལ་གྱི་བུ་སེམས་ཅན་དེ་ནི་སྡིག་པའི་
ལས་བྱེད་བྱེད་པ་ཡིན་ཏེ་དེས་སྡིག་པའི་ལས་མང་དུ་བྱས་སོ། ། མོའུ་འགལ་གྱི་བུ་སྔོན་བྱུང་བ་འདས་པའི་
དུས་ན་སེམས་ཅན་ཡང་དག་པར་རྫོགས་པའི་སངས་རྒྱས་འོད་སྲུང་གི་བསྟན་པ་ལ་རབ་ཏུ་བྱུང་སྟེ་
དགེ་སློང་ཞལ་ཏ་བྱེད་པར་གྱུར་ནས། དེས་དེར་དགེ་འདུན་གྱི་དཀོར་དང་མཆོད་རྟེན་གྱི་དཀོར་དང་
འཚོ་བ་ནར་མ་དང་ཕྱོགས་བཞིའི་དགེ་འདུན་གྱི་དཀོར་གང་ཟག་གཅིག་པུས་སྤྱད་ལ་། ཁ་ཅིག་ནི་
བསགས་ཏེ་བཞག་པ་ལས་དེ་ཕྱི་ཞིག་ན་ནད་ཀྱིས་ཐེབས་ནས་དེས་ནོར་དེ་དག་ཉེ་དུ་རྣམས་ལ་སྦྱིན་པ་
བྱས་པ་དང་། དེ་དགེ་སློང་དག་གིས་མཐོང་ནས་བཀག་པ་ལས་དེ་འདི་སྙམ་དུ་སེམས་ཏེ། གལ་ཏེ་
འདི་དག་གིས་བཀག་པ་ལྟ་ན། བདག་གིས་ཅི་ནས་དེ་དག་ལ་ཡང་མི་ཕན་ལ་བདག་ལ་ཡང་མི་ཕན་
པར་བྱའོ་སྙམ་མོ། ། དེ་ནས་དེ་ཁྲོས་པས་ནོར་དེ་དག་ཐམས་ཅད་མེས་བསྲེགས་སོ། ། དེའི་འོག་ཏུ་
དེ་དེ་ནས་ཤི་འཕོས་ཏེ་ཤི་ནས་ཡི་དྭགས་སུ་སྐྱེས་ཏེ། དེས་དེར་དགེ་འདུན་གྱི་དཀོར་དང་མཆོད་རྟེན་གྱི་
དཀོར་དང་འཚོ་བ་ནར་མ་དང་ཕྱོགས་བཞིའི་དགེ་འདུན་གྱི་དཀོར་གང་ཟག་གཅིག་པུས་སྤྱད་པའི་
ལས་དེའི་རྣམ་པར་སྨིན་པས་ནི། ལུས་ཤའི་སྣག་བུ་འདྲ་ལ་གཙང་ཁང་ཕྱུར་པོ་ཙམ་དུ་གྱུར་ནས་སྲོག་
ཆགས་ཁབ་ཀྱི་མཆི་ཅན་དག་གིས་བཟའ་བར་གྱུར་ཏོ། ། དེས་དེར་དགེ་འདུན་གྱི་དཀོར་དང་
མཆོད་རྟེན་གྱི་དཀོར་དང་འཚོ་བ་ནར་མ་དང་ཕྱོགས་བཞིའི་དགེ་འདུན་གྱི་དཀོར་མེས་བསྲེགས་པའི་
ལས་དེའི་རྣམ་པར་སྨིན་པས་ནི་གལ་ཏེ་སྟེང་གི་ནམ་མཁའ་ལ་འཕགས་ན་ཡང་ལུས་མེར་འབར་བར་



་
་་༧༤
ལས་འབྲས་ཀྱི་གསང་ལམ།
འགྱུར་ཏེ། སེམས་ཅན་དེས་ལས་དེ་ལྟ་བུ་བྱས་པས་ན་ལས་དེའི་རྣམ་པར་སྨིན་པས་སྡུག་བསྔལ་
དེ་ལྟ་བུ་ཉམས་སུ་མྱོང་ངོ༌། ། དེ་ནས་དེ་ཐོས་མ་ཐག་ཏུ་སྐྱེ་བོ་ཕལ་པོ་ཆེ་དེ་དག་སྐྱོ་བ་ཆེན་པོ་སྐྱེས་ཏེ།
བཅོམ་ལྡན་འདས་ཀྱིས་དེ་དག་གི་ཡིད་སྐྱོ་བར་གྱུར་པ་ཐུགས་སུ་ཆུད་ནས། དེ་དང་མཐུན་པའི་ཆོས་
བསྟན་ཏེ་དེས་ན་དེར་ཁ་ཅིག་གིས་ནི་དྲོ་བར་གྱུར་པ་བསྐྱེད་དོ། ། ཁ་ཅིག་གིས་ནི་རྩེ་མོ་དང་བདེན་པ་
དང་འཐུན་པའི་བཟོད་པ་དང་འཇིག་རྟེན་གྱི་ཆོས་ཀྱི་མཆོག་དང་མཐོང་བ་ལ་སྙོམ་པར་འཇུག་པ་
བསྐྱེད་དོ།། ཁ་ཅིག་གིས་ནི་རྒྱུན་དུ་ཞུགས་པའི་འབྲས་བུ་མངོན་སུམ་དུ་བྱས་སོ། ། ཁ་ཅིག་གིས་ནི་ལན་ཅིག་
ཕྱིར་འོང་བའི་འབྲས་བུ་མངོན་སུམ་དུ་བྱས་སོ། ། ཁ་ཅིག་གིས་ནི་ལན་ཅིག་ཕྱིར་མི་འོང་བའི་འབྲས་བུ་
མངོན་སུམ་ཏུ་བྱས་སོ། ། ཁ་ཅིག་གིས་ནི་རབ་ཏུ་བྱུང་ནས་དགྲ་བཅོམ་པ་ཉིད་མངོན་སུམ་དུ་བྱས་སོ། །
ཁ་ཅིག་གིས་ནི་འཁོར་ལོས་སྒྱུར་བའི་རྒྱལ་པོར་འགྱུར་བའི་ས་བོན་བསྐྱེད་དོ།། ཁ་ཅིག་གིས་ནི་སྟོབས་
ཀྱི་འཁོར་ལོས་སྒྱུར་བར་འགྱུར་བ་དང་།ཁ་ཅིག་གིས་ནི་བརྒྱ་བྱིན་དུ་འགྱུར་བ་དང་། ཁ་ཅིག་གིས་ནི་ཚངས་པར་
འགྱུར་བ་དང་། ། ཁ་ཅིག་གིས་ཉན་ཐོས་ཀྱི་བྱང་ཆུབ་དང་། ཁ་ཅིག་གིས་ནི་རང་སངས་རྒྱས་ཀྱི་བྱང་ཆུབ་དང་
ཁ་ཅིག་གིས་ནི་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཀྱི་ས་བོན་བསྐྱེད་དོ། ། འཁོར་དེ་དག་གི་
ནང་ནས་ཕལ་ཆེར་ནི་སངས་རྒྱས་ལ་གཞོལ་ཆོས་ལ་འབད་དགེ་འདུན་བབ་པར་བྱས་ཏེ་བཀོད་དོ།། །།
4



- ལས་འབྲས་ཀྱི་གསང་ལམ།
དོམ་གཉིས་སོགས་བརྗོད་པ།
ལས་བརྒྱ་བ་ལས།
དོམ་གཉིས་སོགས་བརྗོད་པ། དོམ་གཉིས་ཞེས་བྱ་བ་དེ་ལ་དོམ་དང་པོ་ནི། གླེང་གཞི་རྒྱལ་པོའི་ཁབ་
ན་བཞུགས་ཏེ། བཅོམ་ལྡན་འདས་ཡུལ་ག་ཡཱར་གཤེགས་པ་ན། ཆམ་པས་བཏབ་ནས་སྨན་པའི་རྒྱལ་
པོ་འཚོ་བྱེད་ཀྱིས་ལྕགས་མདའ་ཞེས་བྱ་བའི་སྨན་མར་ཕན་ཞེས་གསོལ་ནས། དེ་ཉིད་ཀྱིས་སྨན་མར་
བསྐོལ་ཏེ། བཅོམ་ལྡན་འདས་ལ་སྨན་མར་གསོལ་ཏོ། ། །
དེ་ནས་དེ་ལས་ལྷག་པར་གྱུར་ནས་འཚོ་བྱེད་ཀྱིས་གསོལ་པ། བཙུན་པ་ཆབ་མར་གྱི་ལྷག་མ་བདག་
གིས་སུ་ལ་སྩལ་བར་འཚལ། དེ་ནས་དེར་བཅོམ་ལྡན་འདས་ཀྱིས་འཚོ་བྱེད་ལ་བཀའ་སྩལ་པ། འཚོ་
བྱེད་དགེ་འདུན་ལ་བྲིམས་ལ་སུ་འདོད་པ་ལ་བྱིན་ཅིག དེ་ནས་བཅོམ་ལྡན་འདས་ཀྱིས་བཀའ་སྩལ་
པ་བཞིན་འཚལ་ལོ་ཞེས་གསོལ་ནས། འཚོ་བྱེད་ཀྱིས་མར་གྱི་ལྷག་མ་དེ་དགེ་འདུན་ལ་བྲིམས་ནས།
དེར་དགེ་སློང་རྣམས་ཀྱིས་གཅིག་གིས་ཀྱང་མ་བླངས་ཏེ། ལྷས་བྱིན་གྱིས་མཐོང་ནས་སྨྲས་པ། འཚོ་
བྱེད་དེ་ཅི། འཚོ་བྱེད་ཀྱིས་སྨྲས་པ། བཅོམ་ལྡན་འདས་ཀྱིས་ལྕགས་མདའ་ཞེས་བྱ་བའི་སྨན་
མར་གསོལ་བ་དེའི་ལྷག་མ་འདི། དགེ་སློང་རྣམས་ལ་བྲིམས་ནས་སུས་ཀྱང་མ་བླངས་སོ། ། ལྷས་
བྱིན་གྱིས་སྨྲས་པ། ངས་བླང་གིས་དགེ་སྦྱོང་གོ་ཏ་མས་ཇི་ཙམ་འཐུངས་པ་དེ་ཙམ་བྱིན་ཅིག འཚོ་བྱེད་
ཀྱིས་སྨྲས་པ། ལྷས་བྱིན་བཅོམ་ལྡན་འདས་ནི་སྐུ་ཡང་ཆེ་ལ་ཉམ་སྟོབས་ཀྱང་ཆེའོ། ། ཁྱོད་ཀྱིས་དེ་
སྙེད་འཇུ་བར་མི་ནུས་སོ། ། དེས་སྨྲས་པ། དགེ་སྦྱོང་གོ་ཏ་མ་ཞུ་ན་ངས་ཅིའི་ཕྱིར་མི་ཞུ་ཞེས་སྨྲས་
ནས། ལྷས་བྱིན་གྱིས་འཚོ་བྱེད་ཀྱི་ཚིག་དེ་མ་མཉན་ནས། བཅོམ་ལྡན་འདས་ཀྱིས་ཇི་ཙམ་གསོལ་བ་
དེ་ཙམ་ཞིག་དེས་ཀྱང་འཐུངས་སོ། ། དེ་ནས་དེར་བཅོམ་ལྡན་འདས་ཀྱིས་ཕྱི་དེ་ཉིན་འབྲས་ཐུག་
སླ་བའི་ཆོ་ག་མཛད་དེ་བཤོས་གསོལ་ཏོ། ། དེ་ནས་ལྷས་བྱིན་གྱིས་འབྲས་ཐུག་སླ་བའི་ཆོ་ག་མཛད་
དེ། བཤོས་གསོལ་ཏོ་ཞེས་ཐོས་ནས་འཚོ་བྱེད་ལ་སྨྲས་པ། འཚོ་བྱེད་བདག་གིས་ཀྱང་འབྲས་ཐུག་སླ་
བའི་ཆོ་ག་བྱའོ། ། དེ་ནས་འཚོ་བྱེད་ཀྱིས་དེའི་བཞིན་མདོག་བལྟས་ནས་སྨྲས་པ། ལྷས་བྱིན་ཁྱོད་
25



འབབ་ས་༧
ལས་འབྲས་ཀྱི་གསང་ལམ།
ཀྱིས་མར་ཉིད་ཀྱང་མ་ཞུ་ན་འབྲས་ཐུག་སླ་བའི་ཆོ་ག་ཇི་ལྟར་བྱ། དེས་སྨྲས་པ། དགེ་སྦྱོང་གོ་ཏ་མས་
ཞུ་ན་ངས་ཅིའི་ཕྱིར་མི་ཞུ་ཞེས་དེ་སྐད་སྨྲས་ཏེ། དེས་ཀྱང་འབྲས་ཐུག་སླ་བའི་ཆོ་ག་བྱས་ནས། དེས་
འཐུངས་མ་ཐག་ཏུ་ལྟོ་ནད་ཀྱིས་བཏབ་སྟེ། དེ་ནད་མི་བཟོད་ནས་ས་ལ་འགྲེ་ལྡོག་པར་བྱེད་དོ། །
འཇིག་རྟེན་ན་ནི་མཛའ་བོ་དང་དགྲ་བོ་དང་བར་མ་ཡོད་དེ། ཁ་ཅིག་ནི་དོང་ནས་ཚེ་དང་ལྡན་པ་
ཀུན་དགའ་བོ་ལ་སྦྲན་པ། བཙུན་པ་ཀུན་དགའ་བོ་ལྷས་བྱིན་ནི་ལྟོ་ནད་ཀྱིས་ཤི་ལ་ཐུག་གོ་ཞེས་
བྱས་སོ། ། དེ་ནས་ཚེ་དང་ལྡན་པ་ཀུན་དགའ་བོས་དེ་ཐོས་ནས་སྤུན་ལ་གདུང་བས་མི་དགའ་བར་
གྱུར་ཏེ། བཅོམ་ལྡན་འདས་ཀྱི་ཐད་དུ་སོང་ནས་གསོལ་པ། བཙུན་པ་ལྷས་བྱིན་ནི་ལྟོ་ནད་ཀྱིས་
གུམ་ལ་ཐུག་ན། བཅོམ་ལྡན་འདས་ཀྱིས་དེའི་སྐྱབས་མཛད་པར་གསོལ། དེ་ནས་བཅོམ་ལྡན་
འདས་ཀྱིས་དེ་གསན་མ་ཐག་ཏུ་སྙིང་རྗེ་ཆེན་པོས་ཟིན་ནས། ལྷས་བྱིན་ག་ལ་བ་དེར་གཤེགས་ཏེ།
བྱོན་ནས་ལྷས་བྱིན་གྱི་མགོ་བོ་ལ་ཕྱག་བཞག་སྟེ་བཀའ་སྩལ་པ། ལྷས་བྱིན་བདེན་པ་དང་བདེན་
པའི་ཚིག་གང་གིས་གཤེད་མའི་མི་ཁྱོད་དང་། སྒྲ་གཅན་ཟིན་ཐལ་མོ་སྦྱོར་བ་གཉིས་ལ་ངའི་སེམས་
སྙོམས་ན། བདེན་པ་དང་བདེན་པའི་ཚིག་དེས་ཁྱོད་ནད་མེད་པར་གྱུར་ཅིག དེ་ནས་དེ་སྐད་ཅེས་
བཀའ་སྩལ་པའི་མོད་ལ་ལྷས་བྱིན་བདེ་བར་གྱུར་ཏོ། ། དེ་ནས་དགེ་སློང་རྣམས་ཀྱིས་དེ་ལ་སྨྲས་པ།
ལྷས་བྱིན་བཅོམ་ལྡན་འདས་ནི་ཁྱོད་ལ་དཀའ་བ་མཛད་པ་དང་སྲོག་ཕངས་པ་སྦྱིན་པ་ཡིན་ནོ། ། དེས་སྨྲས་པ་
དེ་ལ་ངོ་མཚར་ཆེ་བ་ཅི་ཡོད་དེ། གལ་ཏེ་འདིས་སྨན་དཔྱད་མ་བསླབས་སུ་ཟིན་ན། འདི་ཇི་ལྟར་ཚོགས་
འདི་སྙེད་འཆོས་ནུས་ཞེས་དེ་སྐད་ཅེས་སྨྲས་ནས། དེས་བཅོམ་ལྡན་འདས་དགྲོང་བའི་ཐབས་འབའ་ཞིག་
ཤོམ་མོ། ། དེ་ནས་དགེ་སློང་རྣམས་ཀྱིས་ཚོར་ནས་བཅོམ་ལྡན་འདས་ལ་གསོལ་པ། བཙུན་པ་བཅོམ་ལྡན་
འདས་ཀྱིས་ལྷས་བྱིན་གྱི་སྐྱབས་མཛད་ན། ཁོ་ནི་བཅོམ་ལྡན་འདས་དགྲོང་བ་འབའ་ཞིག་གི་སླད་དུ་འབད་
ཅིང་། དགྲོང་བ་འབའ་ཞིག་གི་ཐབས་ཤོམ་པ་ལ་གཟིགས། བཙུན་པ་ལྷས་བྱིན་ནི་བྱས་པ་མི་ཤེས་
པ་དང་བྱས་པ་མི་གཟོ་བ་དང་། བྱས་པ་ཆུད་གཟན་པ་ལགས་སོ། ། བཅོམ་ལྡན་འདས་ཀྱིས་བཀའ་
སྩལ་པ། ད་ལྟར་འབའ་ཞིག་མ་ཡིན་ཏེ་འདས་པའི་དུས་ན་ཡང་འདིས་ཇི་ལྟར་བྱས་པ་མི་ཤེས་པ་
26



ལས་འབྲས་ཀྱི་གསང་ལམ།
དང་། བྱས་པ་མི་གཟོ་བ་དང་། བྱས་པ་ཆུད་གཟན་པར་གྱུར་པ་དེ་ཉོན་ཅིག་དགེ་སློང་དག་སྔོན་
བྱུང་བ་འདས་པའི་དུས་ན་རི་ཁྲོད་ཀྱི་གྲོང་ཞིག་ན། མི་དབུལ་པོ་ཞིག་གནས་པ་དེ་རྩྭ་དང་ཤིང་དག་
འཚོང་ཞིང་འཚོ་བར་བྱེད་པ་ལས། དེ་ཕྱི་ཞིག་ན་དེ་རི་ལ་ཤིང་བརྔར་སོང་བ་དང་། དེ་རི་ལ་སོང་
བའི་བར་དུ་ཁ་བ་བབས་ནས། དེ་ལྷགས་པས་ཉེན་ཅིང་ཡུལ་ངན་གྱིས་སླེབས་པས་བྲག་ཕུག་ཆེན་
པོ་ཞིག་གི་ནང་དུ་སོང་བ་དང་། དེའི་ཚེ་བྱང་ཆུབ་སེམས་དཔའ་དོམ་དུ་སྐྱེས་པར་གྱུར་ཏེ།
བྱང་ཆུབ་སེམས་དཔའ་རྣམས་ནི་ལུས་ཀྱིས་ལོག་པར་ལྟུང་བར་འགྱུར་དུ་ཟིན་ཀྱང་སེམས་ཀྱིས་
ལོག་པར་ལྟུང་བར་མི་འགྱུར་ཏེ། དེ་ཡང་བདག་ཉིད་ཆེ་བ་བྱམས་པའི་རང་བཞིན་ཅན་སྙིང་རྗེ་
དང་ལྡན་པ། སེམས་ཅན་ལ་མཉེས་གཤིན་པ་མི་འཚེ་བའི་བསམ་པ་དང་ལྡན་པ་ཞིག་གོ། །
དེ་སུ་ལ་ཡང་འཚེ་བར་མི་འདོད་པས་རྩ་བ་དང་འབྲས་བུས་འཚོ་བར་བྱེད་དེ། དེས་ཕུག་དེར་
རྩ་བ་དང་འབྲས་བུ་བསགས་ནས་ལྷགས་པས་ཉེན་པའི་ཚེ། དེའི་ནང་དུ་ཞུགས་ཏེ་གནས་པ་དེ་
མི་ཕུག་ཏུ་སོང་བ་དེས་མཐོང་ནས། མཐོང་མ་ཐག་ཏུ་འཇིགས་པ་ཆེན་པོ་སྐྱེས་ཏེ། བདག་ནི་འདིའི་
ལག་ཏུ་ཤི་ཟིན་ཏོ། ། བདག་ནི་འདིའི་ལག་ནས་འབྲོས་མི་ནུས་སོ་སྙམ་མོ། ། དེ་ནས་དེ་བྱང་ཆུབ་སེམས་
དཔས་མཐོང་ནས། མི་འདི་ནི་ལྷགས་པས་ཀྱང་ཉེན་ལ་སྐྲག་ཅིང་ཡང་འདུག་གོ་སྙམ་དུ་རིག་ནས།
དེས་དེ་ལ་སྙིང་བརྩེ་བའི་ཕྱིར་མི་སྐད་དུ་སྨྲས་ཏེ། གྲོགས་པོ་མ་འཇིགས་ཤིག ཁྱོད་ང་ལ་འཇིགས་
མི་དགོས་སོ་ཞེས་སྨྲས་ནས། བྱང་ཆུབ་སེམས་དཔས་མི་དེ་རང་གི་ལུས་ཀྱིས་སྐྱབས་ཏེ། རྩ་བ་དང་འབྲས་བུ་
དག་བསྟབས་སོ། ། དེ་ལྟར་ཞག་བདུན་གྱི་བར་དུ་མི་དེ་དེ་བཞིན་དུ་རང་གི་ལུས་ཀྱིས་སྐྱབས་ཏེ།
རྩ་བ་དང་འབྲས་བུ་དག་གིས་ཡོངས་སུ་བསྐྱངས་ནས། ཞག་བདུན་ལོན་ཏེ་ཡུལ་ངན་མེད་པར་གྱུར་པའི་
འོག་ཏུ། བྱང་ཆུབ་སེམས་དཔས་བསྒོ་བ། ཀྱེ་མི་ཁྱོད་ཁྱིམ་དུ་སོང་ལ་ང་ལ་དགྲ་མང་དུ་ཡོད་པས་
ཤའི་ཕྱིར་གསད་དུ་འོང་གིས་ང་འདི་ན་འདུག་ཅེས་སུ་ལའང་མ་ཟེར་ཅིག་ཅེས་བྱས་ནས། བྱང་ཆུབ་
སེམས་དཔས་མི་དེ་ཕྱིར་བཏང་ངོ༌། ། དེ་ནས་མི་དེས་ཤིང་ཁུར་ཁྱེར་ཏེ་རི་ཁྲོད་ཀྱི་གྲོང་ལོགས་སུ་
ཆས་སོ། །རི་ཁྲོད་ཀྱི་གྲོང་དེ་ནས་ཀྱང་རྔོན་པ་གཉིས་རི་དྭགས་གཤོར་དུ་འགྲོ་བར་ཆས་ནས། དེ་གཉིས་
27



ལས་འབྲས་ཀྱི་གསང་ལམ།
ཀྱིས་ཤིང་ཁུར་ཁྱེར་ཏེ་འོང་བའི་མི་དེ་མཐོང་ནས། དེ་གཉིས་ཀྱིས་བསམས་པ་མི་འདི་རི་ཁྲོད་འདི་ནས་
ཞག་བདུན་ལོན་པའི་འོག་ཏུ་ཕྱིར་འོངས་ནས། འདི་ཞག་བདུན་གྱི་བར་དུ་གང་ན་ཅི་ཟ་ཟ་ཞིག་གི་
སྙམ་ནས་དེ་གཉིས་ཀྱིས་མི་དེ་ལ་དྲིས་སོ། ། དེས་ཀྱང་དེ་གཉིས་ལ་གཏམ་དེ་རྒྱས་པར་བསྙད་དོ།།
དེ་ནས་དེ་ཐོས་མ་ཐག་ཏུ་དེ་གཉིས་ཀྱིས་མི་དེ་ལ་སྨྲས་པ། ཀྱེ་མི་ཁྱོད་ཚུར་ལ་ཤོག་ལ་དོམ་ག་ལ་
འདུག་པ་བདག་ཅག་གཉིས་ལ་སྟོན་ཅིག་དང་བདག་ཅག་གཉིས་ཀྱིས་དོམ་དེ་བསད་ལ་ཁྱོད་ལ་ཡང་
དོམ་ཤའི་སྐལ་ཤས་སྦྱིན་ནོ། ། དེ་ནས་མི་དེས་བསམས་པ་ལ་དོམ་དེའི་ཞག་བདུན་གྱི་བར་དུ་
བདག་ཡོངས་སུ་བསྐྱངས་མོད་ཀྱི། དེས་ང་ལ་ཅི་བྱར་ཡང་མེད་ལ་བདག་གི་ཁྱིམ་ན་ཡང་བཟའ་བ་
མེད་ཀྱིས། བདག་གིས་བསྟན་པ་དང༌། དེས་བདག་གི་ཁྱིམ་མི་རྣམས་ཀྱིས་ཞག་མང་དུ་བཟར་ཡོད་
པར་འགྱུར་རོ་སྙམ་ནས། དེས་མི་དེ་གཉིས་ལ་སྨྲས་པ། ཀྱེ་མི་ཁྱེད་གཉིས་ལ་ངས་དོམ་ག་ལ་འདུག་
པ་དེ་བསྟན་ཏོ་ཞེས་བྱས་ནས། དེ་ཕུག་ན་འདུག་པ་ཁོ་ན་རྔོན་པ་དེ་གཉིས་ལ་བསྟན་ནས། དེ་གཉིས་
ཀྱིས་དོམ་དེ་དུག་མདས་བསྣུན་ཏེ། བྱང་ཆུབ་སེམས་དཔའ་འཆི་ཀའི་ན་ཚས་ཐེབས་ནས། དེ་ཤི་ལ་
ཐུག་པ་ན་ཚིགས་སུ་བཅད་པ་སྨྲས་པ། རི་སུལ་སྟུག་པོར་གནས་པ་ན། །བདག་གིས་སུ་ཡི་ཅི་ཞིག་
ཕྲོགས། །རྩྭ་དང་རྩ་བ་འབྲས་བུ་ཟ། །སུ་ལའང་འཚེ་བར་མི་བྱེད་ན། །འཆི་བའི་དུས་ལ་བབ་ཟིན་གྱིས། །
ད་ནི་བདག་གིས་ཅི་བྱར་མེད། །ལུས་ཅན་རྣམས་ཀྱི་སྐྱིད་སྡུག་ནི། །ལས་རྣམས་ལ་ནི་བརྟེན་པར་བྱ། །
དེ་ནས་དེ་མི་དེ་གཉིས་ཀྱིས་བསད་ནས་པགས་པ་བཤུས་ཏེ། ཤ་དེ་དག་ཆ་གསུམ་དུ་བགོས་ནས་མི་
དེ་ལ་སྨྲས་པ། ཀྱེ་མི་ཁྱོད་རང་གི་སྐལ་བ་ཁྱེར་ཅིག དེ་ནས་དེ་ཐོས་མ་ཐག་ཏུ་མི་དེས་ལག་པ་གཉིས་
བརྐྱངས་ཏེ་བླང་ཞེས་བྱས་པ་དང་། དེའི་ལག་པ་གཉིས་ས་ལ་ལྷུང་ངོ༌། ། དེ་ནས་དེ་མཐོང་མ་ཐག་ཏུ་
ངོན་པ་དེ་གཉིས་ཀྱིས་མི་དེ་ལ་སྨྲས་པ། ཀྱེ་དེ་ཅི། དེས་སྨྲས་པ། འདིས་ང་ཞག་བདུན་གྱི་བར་དུ་རླུང་
དང་ཡུལ་ངན་བྱུང་བའི་ཚེ་རང་གི་ལུས་ཀྱིས་བསྐྱབས་ཏེ། རྩ་བ་དང་འབྲས་བུ་དག་གིས་ཡོངས་སུ་
བསྐྱངས་པ་ལས་དེ་ལ་བདག་གིས་བྱས་པ་མི་གཟོ་བ་བྱས་པ་དེས་ན་བདག་ལ་འབྲས་བུ་འདི་འོངས་སོ་
ཞེས་བྱས་སོ། ། དེ་ནས་དེ་ཐོས་མ་ཐག་ཏུ་རྔོན་པ་དེ་གཉིས་མི་དགའ་བ་ཆེན་པོ་སྐྱེས་ཏེ། དེ་གཉིས་མི་
28



༦ལམས
—————- ལས་འབྲས་ཀྱི་གསང་ལམ། ——
དགའ་བར་གྱུར་ནས་བསམས་པ། འདི་ནི་སེམས་ཅན་ངན་ངོན་མ་ཡིན་ཏེ། བདག་ཅག་གཉིས་ཀྱིས་
དེ་ལྟ་བུའི་ཤ་བྱམས་པས་ཡོངས་སུ་བསྒོས་པ་དག་བཟའ་བར་མི་ནུས་ཏེ། འདི་དག་ནི་མཆོད་པའི་འོས་
ཡིན་ནོ་སྙམ་མོ། ། དེའི་ཚེ་འཇིག་རྟེན་དུ་སངས་རྒྱས་བྱུང་བས་བརྒྱན་ཏེ། དེ་གཉིས་ཀྱིས་ཤ་དེ་དག་
ཁྱེར་ཏེ་གཙུག་ལག་ཁང་དུ་སོང་ངོ༌། ། གཙུག་ལག་ཁང་དུ་སོང་ནས་ཀྱང་དགེ་འདུན་ལ་ཕུལ་ལོ། །
དེ་ནས་ཤ་དེ་དག་དགྲ་བཅོམ་པ་ཞིག་གིས་མཐོང་ནས་དེས་བསམས་པ། ཤ་འདི་དག་ནི་བསྐལ་པ་
བཟང་པོའི་བྱང་ཆུབ་སེམས་དཔའ་བྱམས་པས་ཡོངས་སུ་བསྒོས་པ་ཡིན་ནོ་སྙམ་ནས་དགེ་སློང་རྣམས་
ལ་སྨྲས་པ། ཚེ་དང་ལྡན་པ་དག་ཤ་འདི་དག་ནི་བསྐལ་བ་བཟང་པོའི་བྱང་ཆུབ་སེམས་དཔའ་བྱམས་པས་
ཡོངས་སུ་བསྒོས་པ་ཡིན་ཏེ། མཆོད་པའི་འོས་ཡིན་གྱིས་འདི་དག་ལ་བདག་ཅག་གིས་མཆོད་པར་བྱའོ་
ཞེས་བྱས་ནས། ཚིགས་སུ་བཅད་དེ་སྨྲས་པ། རི་དྭགས་སྐལ་བ་ཆེན་པོ་འདི། ། བྱང་ཆུབ་སེམས་དཔའ་
གའ་ཤིང་འཛིན། །སྙིང་རྗེ་ཆེ་དང་ལྡན་པ་སྟེ། །འཇིག་རྟེན་གསུམ་ན་མཆོད་གནས་ཡིན། །དེ་སྐད་ཅེས་
སྨྲས་ནས། དགྲ་བཅོམ་པ་དེ་དང་། དགེ་སློང་དེ་རྣམས་དང་རྔོན་པའི་མི་དེ་གཉིས་ཀྱིས་ཤ་དེ་དག་
བསྲེགས་ནས། སྐུ་གདུང་གི་མཆོད་རྟེན་བྱས་ཏེ་མཆོད་པ་ཆེན་པོ་བྱས་ནས་དོང་ངོ༌། །དགེ་སློང་དག་
ཇི་སྙམ་དུ་སེམས། དེའི་ཚེ་དོམ་དུ་གྱུར་པ་བྱང་ཆུབ་སེམས་དཔའི་སྤྱོད་པ་ལ་གནས་པ་གང་ཡིན་པ་
དེ་ནི་ང་ཉིད་ཡིན་ནོ།།དེའི་ཚེ་མིར་གྱུར་པ་གང་ཡིན་པ་དེ་ནི་ལྷས་བྱིན་འདི་ཉིད་ཡིན་ཏེ། འདི་ནི་དེའི་
ཚེ་ཡང་བྱས་པ་མི་ཤེས་པ་དང་བྱས་པ་མི་གཟོ་བ་དང་བྱས་པ་ཆུད་གཟན་པར་གྱུར་ཏོ། །
༡༠



ལས་འབྲས་ཀྱི་གསང་ལམ།
མིག་ཆུང་ཞེས་བྱ་བ་ནི།
ལས་བརྒྱ་བ་ལས།
མིག་ཆུང་ཞེས་བྱ་བ་ནི། གླེང་གཞི་མཉན་དུ་ཡོད་པ་ན་བཞུགས་ཏེ། དེའི་ཚེ་མཉན་དུ་ཡོད་པ་ན་ཁྱིམ་
བདག་ཕྱུག་ཅིང་ནོར་མང་ལ་ལོངས་སྤྱོད་ཆེ་ཡོངས་སུ་འཛིན་པ་ཡངས་ཤིང་རྒྱ་ཆེ་བ་རྣམ་ཐོས་ཀྱི་བུའི་
ནོར་དང་ལྡན་པ། རྣམ་ཐོས་ཀྱི་བུ་ནོར་དང་འགྲན་པ་ཞིག་གནས་པ་དེས། ཐབས་ཟླར་བབ་པ་ལས་
ཆུང་མ་བླངས་ནས། དེ་དེ་དང་ལྷན་ཅིག་རྩེ་ཞིང་དགའ་ལ་དགའ་མགུར་སྤྱོད་པ་ལས་ཕྱིས་དེའི་ཆུང་མ་
ལ་བུ་ཆགས་ནས། དེ་ཟླ་བ་དགུའམ་བཅུ་ལོན་པ་དང་ཁྱེའུ་གཟུགས་བཟང་ཞིང་། བལྟ་ན་སྡུག་ལ་
མཛེས་པ་ཞིག་བཙས་ནས། དེའི་བཙས་སྟོན་རྒྱས་པར་བྱས་ཏེ། རིགས་དང་མཐུན་པར་མིང་བཏགས་
ནས། འོ་མ་དང་ཞོ་དང་མར་དང་ཞུན་མར་དང་མར་གྱི་ཉིང་ཁུས་སྐྱེད་བསྲིངས་ཏེ་དེ་གང་གི་ཚེ།
འགྲོ་ནུས་པར་གྱུར་པ་དེའི་ཚེ། དེ་རྩེར་གཞུག་པའི་ཕྱིར་ཕས་ཁྱི་གུ་ཞིག་ཁྱིམ་དུ་བཞག་སྟེ་ཁྱེའུ་ལ་
བྱིན་ནོ། ། དེ་ནས་ཁྱེའུ་དེས་ཁྱི་གུ་དེ་ལ་ཟ་བ་བསླབས་སོ། །
དེ་ནས་གང་གི་ཚེ་ཁྱི་གུ་དེ་ཆེར་སྐྱེས་པ་དེའི་ཚེ། ལམ་པོ་ཆེར་སོང་ནས་སྐྱེ་བོ་ཕལ་པོ་ཆེ་ལ་ཡང་ཟ་བར་
བྱེད་དོ། སངས་རྒྱས་བཅོམ་ལྡན་འདས་བགྲོད་པ་གཅིག་པའི་ལམ་སྟོན་པ། རྣམ་པ་གཉིས་ཀྱི་ཤེས་བྱ་
དང༌། །ཡེ་ཤེས་ལ་མངའ་བརྙེས་པ། །མ་འདྲེས་པའི་དྲན་པ་ཉེ་བར་གཞག་པ་གསུམ་ལ་མཁས་པ་མི་
འཇིགས་པ་བཞིས་མི་འཇིགས་པ། འགྲོ་བ་ལྔར་འགྲོ་བ་ལས་རྣམ་པར་གྲོལ་བ་སྐྱེ་མཆེད་དྲུག་ལ་མཁས་
པ། བྱང་ཆུབ་ཀྱི་ཡན་ལག་བདུན་ལ་སྤྱོད་ཡུལ་བ། རྣམ་པར་ཐར་བ་བརྒྱད་ལ་བསམ་གཏན་པ། མཐར་
གྱིས་གནས་པའི་སྙོམས་པར་འཇུག་པ་དགུ་ལ་སྙོམས་པར་འཇུག་པ། སྟོབས་བཅུའི་སྟོབས་དང་ལྡན་པ་
ཡང་དག་པའི་སེང་གེའི་སྒྲ་ཆེན་པོ་སྒྲོགས་པ་རྣམས་ནི་ཆོས་ཉིད་ཀྱིས་ཉིན་དུས་གསུམ་མཚན་དུས་གསུམ་
སྟེ། ཉིན་མཚན་དུས་དྲུག་ཏུ་སངས་རྒྱས་ཀྱི་སྤྱན་གྱིས་འཇིག་རྟེན་ལ་གཟིགས་ཏེ། སུ་ནི་རྒུད་སུ་ནི་དར།
སུ་ནི་ཕུངས་ཤིང་འདུག་སུ་ནི་ཉམ་ང་བར་གྱུར། སུ་ནི་གནོད་པ་དང་ལྡན། སུ་ནི་ཕུངས་བ་དང་ཉམ་
ང་བ་དང་གནོད་པ་དང་ལྡན། སུ་ནི་ངན་སོང་དུ་གཞོལ་སུ་ནི་ངན་སོང་དུ་འབབ།སུ་ནི་ངན་སོང་
30



ལས་འབྲས་ཀྱི་གསང་ལམ།
དུ་བབ། སུ་ནི་ངས་ངན་སོང་ལས་ཕྱུང་སྟེ་མཐོ་རིས་དང་ཐར་བ་དང་འབྲས་བུ་ལ་གཞག་པར་བྱ།
སུ་ནི་ཉེས་པར་སྤྱོད་པའི་འདམ་དུ་བྱིང་བ་ལས་ལག་ནས་དྲང་བར་བྱ། སུ་ནི་འཕགས་པའི་ནོར་བདུན་
མེད་པ་ལས་འཕགས་པའི་ནོར་བདུན་གྱི་དབང་ཕྱུག་ལ་དབང་བྱེད་དུ་གཞུག་པར་བྱ། སུ་ནི་དགེ་བའི་
རྩ་བ་རྣམས་མ་བསྐྱེད་པ་ལས་བསྐྱེད་པར་བྱ། སུ་ནི་དགེ་བའི་རྩ་བ་རྣམས་བསྐྱེད་ཟིན་པ་ལས་ཡོངས་སུ་
སྨིན་པར་བྱ། སུ་ནི་དགེ་བའི་རྩ་བ་རྣམས་ཡོངས་སུ་སྨིན་ཟིན་པ་ལས་ཡེ་ཤེས་ཀྱི་མཚོན་གྱིས་
བརྟོལ་བར་བྱ། སུ་ལ་ནི་སངས་རྒྱས་བྱུང་བས་བརྒྱན་པའི་འཇིག་རྟེན་འབྲས་བུ་དང་བཅས་པར་བྱ་
སྙམ་དུ་ཡེ་ཤེས་གཟིགས་པ་འཇུག་གོ། ། རྒྱ་མཚོ་ཆུ་སྲིན་རྣམས་ཀྱི་གནས། །དུས་རླབས་ཡོལ་བར་འགྱུར་
ཡང་སྲིད། །གདུལ་བར་བྱ་བའི་སྲས་རྣམས་ལ། །སངས་རྒྱས་དུས་ལས་ཡོལ་བ་མེད། ། སངས་རྒྱས་བཅོམ་ལྡན་
འདས་རྣམས་ཇི་ལྟར་ཉིན་དུས་གསུམ་མཚན་དུས་གསུམ་སྟེ། ཉིན་མཚན་དུས་དྲུག་ཏུ་སངས་རྒྱས་ཀྱི་
སྤྱན་གྱིས་འཇིག་རྟེན་ལ་གཟིགས་པ་དེ་བཞིན་དུ་ཉན་ཐོས་ཆེན་པོ་རྣམས་ཀྱང་ཉིན་དུས་གསུམ་མཚན་
དུས་གསུམ་སྟེ། ཉིན་མཚན་དུས་དྲུག་ཏུ་ཉན་ཐོས་ཀྱི་མིག་གིས་འཇིག་རྟེན་ལ་ལྟ་བར་བྱེད་དོ། །
ཚེ་དང་ལྡན་པ་ཤཱ་རིའི་བུས། ཉན་ཐོས་ཀྱི་མིག་གིས་འཇིག་རྟེན་ལ་བལྟས་ན་ཁྱིམ་བདག་འཁོར་དང་
བཅས་པ་གདུལ་བའི་དུས་ལ་བབ་པར་མཐོང་ནས། སྔ་དྲོ་ཤམ་ཐབས་དང་། ཆོས་གོས་བགོས་ཏེ་
ལྷུང་བཟེད་ཐོགས་ནས་མཉན་དུ་ཡོད་པར་བསོད་སྙོམས་ལ་སོང་ངོ༌། ། དེ་མཐར་གྱིས་བསོད་སྙོམས་ལ་
རྒྱུ་བ་ལས། ཁྱིམ་བདག་དེའི་ཁྱིམ་ག་ལ་བ་དེར་སོང་བ་དང་། ཁྱི་དེས་ཚེ་དང་ལྡན་པ་ཤཱ་རིའི་བུ་མཐོང་ངོ༌། །
མཐོང་ནས་ཀྱང་ཤུགས་དྲག་པོས་བརྒྱུགས་ཏེ། ཚེ་དང་ལྡན་པ་ཤཱ་རིའི་བུ་ཟིན་ཏོ། ། དེའི་ཆོས་གོས་
རྣམས་དྲལ་ཏོ། ། ཁྱིམ་བདག་དེས་ཀྱང་མཐོང་ནས་བཀག་སྟེ། དེའི་རྨ་དེ་ཡང་བཀྲུས་ནས། རས་ཀྱིས་
དཀྲིས་ཏེ་རྐང་པ་ལ་ཕྱག་འཚལ་ནས་སྨྲས་པ། བཙུན་པ་ཤཱ་རིའི་བུ་འདི་ཉིད་དུ་བཤོས་གསོལ་དུ་ཅི་གནང་
ཞེས་བྱས་ནས། ཚེ་དང་ལྡན་པ་ཤཱ་རིའི་བུས། ཁྱིམ་བདག་དེ་ལ་ཅང་མི་སྨྲ་བས་གནང་ངོ༌། ། དེ་ནས་
ཁྱིམ་བདག་དེས། ཚེ་དང་ལྡན་པ་ཤཱ་རིའི་བུས་ཅང་མི་སྨྲ་བས་གནང་བར་རིག་ནས། སྟན་བཤམས་ཏེ་
འདི་སྐད་ཅེས་སྨྲས་སོ། ། བཙུན་པ་ཤཱ་རིའི་བུ། གདན་བཤམས་པ་ལ་བཞུགས་སུ་གསོལ། དེ་ནས་ཁྱིམ་བདག་



ལས་འབྲས་ཀྱི་གསང་ལམ།
དེས་ཚེ་དང་ལྡན་པ་ཤཱ་རིའི་བུ་སྟན་བཤམས་པ་ལ་འདུག་གོ། ། དེ་ནས་ཁྱིམ་བདག་དེས་ཚེ་དང་ལྡན་པ་
ཤཱ་རིའི་བུ་བདེ་བར་འདུག་པར་རིག་ནས། རང་གི་ལག་ནས་བཟའ་བ་དང་བཅའ་བ་གཙང་མ་བཟང་
པོ་མང་པོས་ཚིམ་པར་བྱས་ཏེ། ཅི་འདོད་པ་བསྟབས་སོ། ། རང་གི་ལག་ནས་བཟའ་བ་དང་བཅའ་བ་
གཙང་མ་བཟང་པོ་མང་པོ་རྣམ་གྲངས་དུ་མས་ཚིམ་པར་བྱས་ཏེ་ཅི་འདོད་པ་བསྟབས་ནས། ཚེ་དང་
ལྡན་པ་ཤཱ་རིའི་བུས། དེའི་ཉིན་པར་ཟན་ཟོས་པའི་འོག་ཏུ་ཁྱི་དེ་ལ་ཁྱོས་མ་བྱིན་ཏེ། ཁྱི་དེས་ཟོས་ནས་
དེའི་གདོང་དུ་བལྟས་སོ། ། དེ་ནས་ཁྱིམ་བདག་དེས་ཚེ་དང་ལྡན་པ་ཤཱ་རིའི་བུས་ཟན་ཟོས་ཟིན་ཏེ།
སྡེར་ནི་གྲུ་ལྷུང་བཟེད་ནི་བཀྲུས་པར་རིག་ནས་ཆོས་མཉན་པའི་ཕྱིར་མདུན་དུ་འདུག་གོ། ། དེ་ནས་
ཚེ་དང་ལྡན་པ་ཤཱ་རིའི་བུས་ཁྱིམ་བདག་དེ་འཁོར་དང་བཅས་པའི་བསམ་པ་དང་བག་ལ་ཉལ་དང་
ཁམས་དང་རང་བཞིན་རྟོགས་ནས། དེ་དང་འཐུན་པའི་ཆོས་སྟོན་པར་བྱེད་དེ། དེ་ཐོས་ནས་ཁྱིམ་
བདག་དེ་འཁོར་དང་བཅས་པས། སྟན་དེ་ལ་འདུག་བཞིན་དུ་འཇིག་ཚོགས་ལ་ལྟ་བའི་རིའི་རྩེ་མོ་
མཐོན་པོ་ཉི་ཤུ་ཡེ་ཤེས་རྡོ་རྗེས་བཅོམ་ནས་རྒྱུན་དུ་ཞུགས་པའི་འབྲས་བུ་མངོན་སུམ་དུ་བྱས་ཏེ། དེས་
བདེན་པ་མཐོང་ནས་སྐྱབས་སུ་འགྲོ་བ་དང་བསླབ་པའི་གཞི་རྣམས་བླངས་ཏེ་སྨྲས་པ། བཙུན་པ་
ཤཱ་རིའི་བུ་བདག་ཇི་སྲིད་འཚོའི་བར་དུ་བདག་ལས་གོས་དང་ཟས་དང་མལ་ཆ་དང་སྟན་དང་སྙུན་
གསོས་དང་སྨན་ཟོང་རྣམས་བཞེས་པར་གསོལ། ཚེ་དང་ལྡན་པ་ཤཱ་རིའི་བུས་སྨྲས་པ། ཁྱིམ་བདག་
གཞན་དག་ལ་ཡང་ཕན་གདགས་དགོས་ཀྱིས་ཐོངས་ཤིག་ཅེས་བྱས་ནས་སྟན་ལས་ལངས་ཏེ་སོང་ངོ་། །
དེར་གང་གི་ཚེ་ཁྱིམ་བདག་དེས་བདེན་པ་རྣམས་མཐོང་ནས་སྐྱབས་སུ་འགྲོ་བ་དང་བསླབ་པའི་གཞི་
རྣམས་བླངས་པ་དེའི་ཚེ་དེས་སྦྱིན་པ་དག་སྦྱིན་པ་དང་བསོད་ནམས་དག་བརྩམས་སོ། ། ཚེ་དང་ལྡན་པ་
ཤཱ་རིའི་བུ་ཡང་དུས་དུས་སུ་སྤྱན་དྲངས་ཏེ། བཤོས་གསོལ་བར་བྱེད་དོ། ། ཚེ་དང་ལྡན་པ་ཤཱ་རིའི་
བུས་ཀྱང་ཟན་ཟོས་པའི་འོག་ཏུ་ཁྱི་དེ་ལ་ཁྱོས་མ་སྦྱིན་པར་བྱེད་དོ། ། ཁྱི་དེ་ཡང་ཚེ་དང་ལྡན་པ་ཤཱ་རིའི་
བུ་ལ་ཤིན་ཏུ་དགའ་བར་གྱུར་ཏེ། དེ་དགའ་བར་གྱུར་ནས་གང་གི་ཚེ་ཚེ་དང་ལྡན་པ་ཤཱ་རིའི་བུ།
ཁྱིམ་དེར་འོངས་པ་དེའི་ཚེ། ཁྱི་དེས་བསུས་ནས་རྐང་པ་ལ་བལྡགས་ཏེ་མཇུག་མ་དྲིལ་ནས་ལན་



- ལས་འབྲས་ཀྱི་གསང་ལམ།
གསུམ་སྐོར་བྱེད་དོ། ། དེར་གང་གི་ཚེ་ཚེ་དང་ལྡན་པ་ཤཱ་རིའི་བུས་ཆོས་བཤད་ནས་ཕྱིར་འགྲོ་བ་དེའི་
ཚེ་ཁྱི་དེས་ཐེ་གི་ཟད་ཙམ་དུ་བསྐྱལ་ནས། ལན་གསུམ་སྐོར་བ་བྱས་ཏེ་ཕྱིར་ལྡོག་གོ། ། དེ་ནས་ཕྱིས་ཚེ་དང་
ལྡན་པ་ཤཱ་རིའི་བུས། ཡང་ཁྱིམ་དེར་ཟན་ཟོས་ཏེ་ཁྱིམ་བདག་དེ་ལ་ཆོས་བཤད་ནས་ཕྱིར་འགྲོ་བ་ན་
ཁྱི་དེ་ཡང་ཕྱི་བཞིན་འབྲང་སྟེ། ཕྱི་རོལ་གྱི་ལམ་པོ་ཆེར་སོང་ནས་ལྕེས་རྐང་པ་ལ་བལྡགས་ཏེ། མཇུག་མ་
དྲིལ་ནས་ལན་གསུམ་སྐོར་བ་བྱས་ཏེ། ཕྱིར་ལོག་ནས་ཁྱིམ་དུ་འགྲོ་བ་ན། ཁྱི་དེ་ཁྱི་གཞན་དག་ཅིག་
གིས་འཆོས་ནས་བསད་དོ། ། དེ་ནས་དེ་གནས་བརྟན་ཤཱ་རིའི་བུ་ལ་སེམས་དགའ་བཞིན་དུ་ཤི་འཕོས་ཏེ་
འདས་ནས་ཁྱིམ་དེ་ཉིད་དུ་ཁྱིམ་བདག་དེའི་ཆུང་མ་ཆེན་མོའི་མངལ་དུ་སྐྱེས་སོ། ། ཚེ་དང་ལྡན་པ་
ཤཱ་རིའི་བུས་ཀྱང་ཁྱི་དེ་བདག་གི་ཐད་ནས་ཕྱིར་ལྡོག་པའི་འོག་ཏུ་ཁྱི་གཞན་དག་གིས་ཇི་ལྟར་བསད་
པར་ཤེས་སོ། ། དེ་ནས་དེས་བསམས་པ་ཁྱི་དེ་གར་སྐྱེས་སྙམ་པ་དང་། ཁྱིམ་བདག་དེ་ཉིད་ཀྱི་ཁྱིམ་དུ་
ཁྱིམ་བདག་གི་ཆུང་མའི་མངལ་དུ་སྐྱེས་པར་མཐོང་ངོ༌། ། མཐོང་ནས་ཀྱང་དེ་ཉིད་ལ་སྙིང་བརྩེ་བའི་
ཕྱིར་གཡོག་མེད་པར་གཅིག་པུ་ཁྱིམ་བདག་དེའི་ཁྱིམ་དུ་སོང་བ་དང་། ཁྱིམ་བདག་དེས་ཚེ་དང་ལྡན་པ་
ཤཱ་རིའི་བུ་ཟླ་མེད་པ་དང་། གཡོག་མེད་པར་གཅིག་པུ་འོང་བར་མཐོང་ངོ་། ། མཐོང་ནས་ཀྱང་འཕགས་པ་
ཁྱོད་ཅིའི་སླད་དུ་ཟླ་མ་མཆིས་པ་དང་། ཞམ་རིང་མ་མཆིས་པར་གཅིག་པུ་གཤེགས། འཕགས་པའི་
ཞམ་རིང་བགྱིད་པ་འགའ་ཡང་མ་མཆིས་སམ་ཞེས་དྲིས་སོ། ། ཚེ་དང་ལྡན་པ་ཤཱ་རིའི་བུས་སྨྲས་པ།
ཁྱེད་ཅག་ལྟ་བུ་འབའ་ཞིག་གིས་བྱིན་པ་མ་གཏོགས་པར་བདག་ཅག་ལ་གུད་ན་གཡོག་གི་འབྱུང་
ཁུངས་ག་ལ་ཡོད། ཁྱིམ་བདག་གིས་སྨྲས་པ། བཙུན་པ་ཤཱ་རིའི་བུ་བདག་གི་མཆིས་བྲང་ལ་བུ་ཆགས་པ་
མཆིས་ཀྱིས། དེ་ལས་གལ་ཏེ་ཁྱེའུ་ཞིག་བཙས་པར་གྱུར་ན། དེ་བདག་གིས་འཕགས་པའི་ཞམ་རིང་དུ་
དབུལ་ལོ། ། ཚེ་དང་ལྡན་པ་ཤཱ་རིའི་བུས་སྨྲས་པ། ཁོང་དགེ་བ་རྣམས་ནི་དམ་བཅས་པ་ལ་བརྟན་པ་
ཡིན་ནོ། ། དེ་སྐད་ཅེས་སྨྲས་པ། ཁོང་དགེ་བ་རྣམས་ནི་དམ་བཅས་པ་ལ་བརྟན་པ་ཡིན་ནོ། ། དེ་སྐད་
ཅེས་སྨྲས་ནས། ཚེ་དང་ལྡན་པ་ཤཱ་རིའི་བུ་སོང་ངོ༌། ། ཁྱིམ་བདག་དེའི་ཆུང་མ་ཡང་ཟླ་བ་དགུའམ་བཅུ་
ལོན་པ་དང་། ཁྱེའུ་གཟུགས་བཟང་ཞིང་། བལྟ་ན་སྡུག་ལ་མཛེས་པ་ཞིག་བཙས་མོད་ཀྱི་འོན་ཀྱང་
33



ན
，
ལས་འབྲས་ཀྱི་གསང་ལམ།
མིག་ཆུང་ངོ་། ། དེ་ནས་དེའི་བཙས་སྟོན་རྒྱས་པར་བྱས་ནས། ཁྱེའུ་འདིའི་མིང་ཇི་སྐད་གདགས་ཞེས་མིང་
འདོགས་པར་བྱེད་དེ། ཁྱེའུ་འདི་མིག་ཆུང་བས་ན་མིང་མིག་ཆུང་ཞེས་གདགས་སོ་ཞེས་ཟེར་རོ། །
དེ་ནས་ཁྱེའུ་མིག་ཆུང་འོ་མ་དང་། ཞོ་དང་མར་དང་ཞུན་མར་དང་། མར་གྱི་ཉིང་ཁུས་སྐྱེད་བསྲིངས་ཏེ་
མཚོའི་ནང་གི་པད་མ་བཞིན་དུ་སྐྱེ་དྲག་པར་གྱུར་ཏོ། ། དེ་གང་གི་ཚེ་ཆེར་སྐྱེས་པ་དེའི་ཚེ་ཡི་གེ་དང་
ཁོང་རྩིས་དང་། ཤོད་དགོད་པ་དང་ལག་རྩིས་དང་དབྱུང་བ་དང་། སྦ་བ་དང་དགྲམ་པ་དང་གོས་
བརྟག་པ་དང་ནོར་བུ་བརྟག་པ་དང་རིན་པོ་ཆེ་བརྟག་པ་དང་། སྤོས་བརྟག་པ་དང་སྨན་བརྟག་པ་དང་།
གླང་པོ་ཆེ་བརྟག་པ་དང་རྟ་བརྟག་པ་དང་གོ་མཚོན་བརྟག་པ་བསླབས་ཏེ། ཡི་གེ་མཁས་པ་དང་ཀློག་
མཁས་པ་དང་། མཛངས་པ་དང་བྱ་བ་ལ་གསལ་བ་དང་ཡིད་གཞུངས་པ་དང་བརྟག་པ་རྣམ་བརྒྱད་ལ་
བྱང་བར་གྱུར་ཏོ། ། དེ་ནས་ཚེ་དང་ལྡན་པ་ཤཱ་རིའི་བུས་ཀྱང་མིག་ཆུང་རབ་ཏུ་དབྱུང་བའི་དུས་ལ་
བབ་པར་མཐོང་ནས། སྔ་དྲོ་ཤམ་ཐབས་དང་ཆོས་གོས་བགོས་ཏེ་ལྷུང་བཟེད་ཐོགས་ནས་མཉན་དུ་
ཡོད་པར་བསོད་སྙོམས་ལ་སོང་སྟེ། དེ་མཐར་གྱིས་བསོད་སྙོམས་རྒྱུ་བ་ལས། ཁྱིམ་བདག་དེའི་ཁྱིམ་ག་ལ་
བ་དེར་སོང་སྟེ་ཕྱིན་ནས་སྟན་བཤམས་པ་ལ་འདུག་གོ། ། འདུག་ནས་ཀྱང་ཚེ་དང་ལྡན་པ་ཤཱ་རིའི་
བུས་ཁྱིམ་བདག་དེ་ལ་སྨྲས་པ། ཁྱིམ་བདག་ཁྱེའུ་འདི་ནི་མ་བཙས་པའི་སྔ་རོལ་ནས་ཁྱོད་ཀྱིས་བདག་གི་
གཡོག་ཏུ་བྱིན་ཏེ། ཁོང་དགེ་བ་རྣམས་ནི་དམ་བཅས་པ་ལ་བརྟན་པ་ཡིན་ན། དེ་ཁོ་ན་ལྟར་དམ་མ་
བཅས་སམ། ཁྱིམ་བདག་གིས་སྨྲས་པ། འཕགས་པ་དེ་ཁོ་ན་ལྟར་དམ་བཅས་ལགས་སོ་ཞེས་བྱས་ནས།
ཁྱེའུ་དེ་ལག་པ་གཉིས་ཀྱིས་བཟུང་སྟེ། ཚེ་དང་ལྡན་པ་ཤཱ་རིའི་བུ་ལ་ཕུལ་ནས་སྨྲས་པ། བུ་ཁྱོད་མ་བཙས་
པའི་སྔ་རོལ་ནས། འཕགས་པ་ལ་ངས་ཕུལ་གྱིས་སོང་ལ་འཕགས་པའི་ཞམ་རིང་གྱིས་ཤིག ཁྱེའུས་
སྨྲས་པ། དེ་ནི་བདག་ལ་ཕན་བཏགས་པ་ལགས་སོ་ཞེས་བྱས་ནས། ཁྱེའུ་དེ་ཚེ་དང་ལྡན་པ་ཤཱ་རིའི་བུས།
གཙུག་ལག་ཁང་དུ་ཁྲིད་ནས་རབ་ཏུ་ཕྱུང་སྟེ། དེ་ལ་ལུང་ཡང་ཕོག་གོ། ། དེས་ཀྱང་དགེ་ཚུལ་བ་བྱེད་
བཞིན་དུ་བརྩོན་པ་དང་བསྒྲུབ་པ་དང་འབད་པས་ཉོན་མོངས་པ་ཐམས་ཅད་སྤངས་ནས་དགྲ་བཅོམ་
པ་ཉིད་མངོན་སུམ་དུ་བྱས་ཏེ། དེ་དགྲ་བཅོམ་པ་ཁམས་གསུམ་པའི་འདོད་ཆགས་དང་བྲལ་བར་གྱུར་ནས།
34



ལས་འབྲས་ཀྱི་གསང་ལམ།
གསེར་དང་བོང་བར་མཉམ་པ། ནམ་མཁའ་དང་ལག་མཐིལ་དུ་འདྲ་བའི་སེམས་དང་ལྡན་པ།
ཙན་དན་སྦངས་པ་ལྟ་བུར་བསིལ་བར་གྱུར་པ། རིག་པས་སྒོ་ངའི་སྦུབས་བཅོམ་པ། རིག་པ་དང་
མངོན་པར་ཤེས་པ་དང་སོ་སོ་ཡང་དག་པར་རིག་པ་ཐོབ་པ། སྲེད་པའི་རྙེད་པ་དང་ཆགས་པ་དང་
བཀུར་སྟི་ལ་རྒྱབ་ཀྱིས་ཕྱོགས་པ་དང་དབང་པོ་དང་ཉེ་དབང་དང་བཅས་པའི་ལྷ་རྣམས་ཀྱིས་མཆོད་ཅིང་
རྗེད་པ་དང་གུས་པར་སྨྲ་བའི་གནས་སུ་གྱུར་ཏོ། ། དེས་དགྲ་བཅོམ་པ་ཉིད་ཐོབ་ནས། ཚེ་དང་ལྡན་པ་
ཤཱ་རིའི་བུའི་རྐང་པ་གཉིས་སྣུམ་གྱིས་སྐུད་པ་ན། དེས་ཚེ་དང་ལྡན་པ་ཤཱ་རིའི་བུའི་རྐང་པའི་རྨའི་སྒྲོས་
མཐོང་ངོ༌། ། མཐོང་ནས་དྲིས་པ། མཁན་པོའི་རྨའི་སྒྲོས་འདི་སྔོན་ཅི་ལས་གྱུར་ལགས། ཚེ་དང་ལྡན་པ་
ཤཱ་རིའི་བུས་སྨྲས་པ། བུ་རྨའི་སྒྲོས་འདི་སྔོན་ཅི་ལས་གྱུར་པ་སོམས་ཤིག དེ་ནས་དེས་བདག་ཉིད་
ཀྱིས་སྔོན་ཁྱིར་གྱུར་པའི་ཚེ་ཟིན་པར་མཐོང་ནས་དེས་བདག་གང་ནས་ཤི་འཕོས་ཏེ། ཁྱིར་སྐྱེས་པར་
གྱུར་ཅེས་བསམས་ན། དེས་ཁྱི་ལས་ཤི་འཕོས་ཏེ་ཁྱི་ཉིད་དུ་སྐྱེས་པར་མཐོང་ངོ༌། ། དེ་བཞིན་དུ་དེས་
ཚེ་རབས་ལྔ་བརྒྱའི་བར་དུ་བལྟས་ན་དེ་ཁྱི་ལས་ཤི་འཕོས་ཏེ། ཁྱི་འབའ་ཞིག་ཏུ་སྐྱེས་པར་མཐོང་ངོ་། །
དེས་ཡང་མ་འོངས་པའི་དུས་ལ་བསམས་ཏེ། གལ་ཏེ་བདག་ལ་མཁན་པོས་མ་དགོངས་སུ་ཟིན་ན།
བདག་དེ་ནས་ཤི་འཕོས་ན། གང་དུ་སྐྱེ་བར་འགྱུར་སྙམ་དུ་བསམས་ན་དེས་ཁྱི་དེ་ཉིད་དུ་དེའུ་སྐྱེས་
པར་མཐོང་ངོ་། ། དེ་བཞིན་དུ་དེས་མ་འོངས་པའི་དུས་སུ་ཚེ་རབས་ལྔ་བརྒྱའི་བར་དུ་བལྟས་ན་དེས་
ཁྱི་ལས་ཤི་འཕོས་ནས་ཁྱི་འབའ་ཞིག་ཏུ་དེའུ་སྐྱེས་པར་མཐོང་ནས། དེས་བསམས་པ་བདག་འདིས་
ལོག་པར་ལྷུང་བ་ལས་རྣམ་པར་གྲོལ་བར་བྱས་ཏེ་གཡུང་དྲུང་གི་མཐར་ཐུག་པ་གྲུབ་པ་དང་བདེ་བ་
མྱ་ངན་ལས་འདས་པ་ལ་བཞག་པས་མཁན་པོ་ནི་བདག་ལ་དཀའ་བ་བྱེད་བྱེད་པ་ཡིན་ནོ་སྙམ་ནས།
བསྙེན་བཀུར་བྱ་བ་ལས་གུད་ན་མཁན་པོའི་དྲིན་བདག་གིས་བསབ་པའི་ཐབས་གཞན་ཅི་ཡོད་དེ་
བསྙེན་པར་རྫོགས་ནས་ནི་བདག་གི་བསྙེན་བཀུར་རིམ་གྱིས་བྱར་མི་རུང་ན། མ་ལ་བདག་ཇི་སྲིད་
འཚོའི་བར་དུ་དགེ་ཚུལ་བར་འདུག་ལ་འདི་ལ་བསྙེན་བཀུར་བྱའི་སྙམ་དུ་བསམས་ནས། དེས་ཚེ་དང་
ལྡན་པ་ཤཱ་རིའི་བུ་ལ་སྨྲས་པ། མཁན་པོ་བདག་ཇི་སྲིད་འཚོའི་བར་དུ་མཁན་པོའི་བསྙེན་བཀུར་བ་



—— ལས་འབུས་ཀྱི་གསང་ལམ།
བགྱིད་དོ། ། བུ་ཁྱོད་ཇི་ལྟར་དགའ་བ་བཞིན་གྱིས་ཤིག དེ་ནས་ཕྱིས་དེ་ལ་དགེ་སློང་རྣམས་ཀྱིས་སྨྲས་པ།
མིག་ཆུང་ཁྱོད་ཅིའི་ཕྱིར་བསྙེན་པར་རྫོགས་པར་མི་བྱེད། དེས་སྨྲས་པ། བདག་གིས་མཁན་པོའི་དྲིན་
བསབ་དགོས་ཏེ། བདག་ཇི་སྲིད་འཚོའི་བར་དུ་དགེ་ཚུལ་བར་འདུག་བཞིན་དུ་དེའི་བསྙེན་བཀུར་
བྱེད་དོ། ། དེ་དག་གིས་སྨྲས་པ། ཁྱོད་ལ་མཁན་པོས་ལྷག་པར་དྲིན་ཅི་ཞིག་བཏགས། དེ་ནས་དེས་
དགེ་སློང་དེ་དག་ལ་གཏམ་དེ་རྒྱས་པར་བསྙད་ནས། དགེ་སློང་དེ་དག་གིས་སངས་རྒྱས་བཅོམ་ལྡན་
འདས་ལ་ཞུས་པ། བཙུན་པ་མིག་ཆུང་གིས་ལས་ཅི་བགྱིས་ན། ལས་དེའི་རྣམ་པར་སྨིན་པས་ཁྱིར་སྐྱེས་ལ།
གལ་ཏེ་ཚེ་དང་ལྡན་པ་ཤཱ་རིའི་བུས་མ་བསམས་སུ་ལགས་ན། ཚེ་རབས་ལྔ་བརྒྱར་ཁྱི་འབའ་ཞིག་ཏུ་
དེའུ་སྐྱེས་ལགས། ལས་ཅི་བགྱིས་ན་ལས་དེའི་རྣམ་པར་སྨིན་པས་ཁྱི་ལས་ཤི་འཕོས་ཏེ། སླར་མིའི་
ནང་དུ་ཕྱུག་ཅིང་ནོར་མང་ལ་ལོངས་སྤྱོད་ཆེ་བའི་རིགས་སུ་སྐྱེས་ནས། འདིས་བཅོམ་ལྡན་འདས་
མཉེས་པར་བགྱིས་ཏེ། མི་མཉེས་པར་མ་བགྱིས་ལ། བཅོམ་ལྡན་འདས་ཀྱི་བསྟན་པ་ལ་རབ་ཏུ་བྱུང་ནས།
ཉོན་མོངས་པ་ཐམས་ཅད་སྤངས་ཏེ། དགྲ་བཅོམ་པ་ཉིད་མངོན་སུམ་དུ་བགྱིས་ལགས། ལས་ཅི་བགྱིས་
ན་ལས་དེའི་རྣམ་པར་སྨིན་པས་མིག་ཆུང་ངུར་གྱུར་ལགས། བཅོམ་ལྡན་འདས་ཀྱིས་བཀའ་སྩལ་པ།
དགེ་སློང་དག་མིག་ཆུང་འདི་ཉིད་ཀྱིས་སྔོན་ལས་བྱས་ཤིང་བསགས་ཏེ། དགེ་སློང་དག་ལས་བྱས་ཤིང་
བསགས་པ་རྣམས་ནི། ཕྱི་རོལ་གྱི་སའི་ཁམས་ལ་རྣམ་པར་སྨིན་པར་མི་འགྱུར། ཆུའི་ཁམས་དང་མེའི་
ཁམས་དང་རླུང་གི་ཁམས་ལ་རྣམ་པར་སྨིན་པར་མི་འགྱུར་ཏེ། ལས་དགེ་བ་དང་མི་དགེ་བ་བྱས་ཤིང་
བསགས་པ་རྣམས་ནི་ཟིན་པའི་ཕུང་པོ་དང་ཁམས་དང་སྐྱེ་མཆེད་རྣམས་འབའ་ཞིག་ལ་རྣམ་པར་
སྨིན་པར་འགྱུར་རོ། །ལུས་ཅན་དག་གི་ལས་རྣམས་ནི། །བསྐལ་པ་བརྒྱར་ཡང་ཆུད་མི་ཟ། །ཚོགས་ཤིང་
དུས་ལ་བབ་པ་ན། །འབྲས་བུ་ཉིད་དུ་སྨིན་པར་འགྱུར། །དགེ་སློང་དག་སྔོན་བྱུང་བ་འདས་པའི་དུས་ན།།
བསྐལ་པ་བཟང་པོ་འདི་ཉིད་ལ་སྐྱེ་དགུའི་ཚེ་ལོ་ཉི་ཁྲི་ཐུབ་པ་ན། ཡང་དག་པར་རྫོགས་པའི་སངས་རྒྱས་
རིག་པ་དང་ཞབས་སུ་ལྡན་པ་བདེ་བར་གཤེགས་པ་འཇིག་རྟེན་མཁྱེན་པ་སྐྱེ་བུ་གདུལ་བྱའི་ཁ་ལོ་
སྒྱུར་བ། བླ་ན་མེད་པ་ལྷ་དང་མི་རྣམས་ཀྱི་སྟོན་པ། སངས་རྒྱས་བཅོམ་ལྡན་འདས་འོད་སྲུང་ཞེས་བྱ་བ་
36



- ལས་འབྲས་ཀྱི་གསང་ལམ།
འཇིག་རྟེན་དུ་བྱུང་སྟེ། དེའི་ཚེ་གྲོང་ཁྱེར་ཝཱ་ར་ཎཱ་སི་ན་ཁྱིམ་བདག་ཕྱུག་ཅིང་ནོར་མང་ལ་ལོངས་སྤྱོད་
ཆེ་བ། ཡོངས་སུ་འཛིན་པ་ཡངས་ཤིང་རྒྱ་ཆེ་བ། རྣམ་ཐོས་ཀྱི་བུའི་ནོར་དང་ལྡན་པ། རྣམ་ཐོས་ཀྱི་
བུའི་ནོར་དང་འགྲན་པ་ཞིག་གནས་ཏེ། ཕྱི་ཞིག་ན་དེའི་ཆུང་མ་ལ་བུ་ཆགས་ནས། དེ་ཟླ་བ་དགུའམ་
བཅུ་ལོན་པ་དང་ཁྱེའུ་གཟུགས་བཟང་ཞིང་། བལྟ་ན་སྡུག་ལ་མཛེས་པ་ཞིག་བཙས་ནས། དེ་གང་གི་
ཚེ་ཆེར་སྐྱེས་པ་དེའི་ཚེ། དེས་ཡང་དག་པར་རྫོགས་པའི་སངས་རྒྱས་འོད་སྲུང་གི་བསྟན་པ་ལ་དད་པ་
རྙེད་ནས། ཕ་མ་ལ་གསོལ་ཏེ་རབ་ཏུ་བྱུང་ངོ༌། ། རབ་ཏུ་བྱུང་ནས་སྡེ་སྣོད་གསུམ་ལ་བསླབས་ཏེ།
དེ་རིག་པ་དང་གྲོལ་བའི་སྤོབས་པ་དང་ལྡན་པའི་ཆོས་སྨྲ་བ། གོས་དང་ཟས་དང་མལ་ཆ་དང་སྟན་དང་
ནད་གསོས་དང་སྨན་ཟོང་རྣམས་རྙེད་པར་གྱུར་ནས། དེས་བསམས་པ་མ་ལ་བདག་གིས་རྙེད་པ་དང་
བཀུར་སྟིའི་སྒོ་ནས། རྙེད་པར་བྱས་བ་རྙེད་པ་དང་ཡིན་པ་དེས། བདག་གིས་ཚངས་པ་མཚུངས་པར་སྤྱོད་
རྣམས་ལ་ཕན་གདགས་པར་བྱ་གོར་མ་ཆག་སྙམ་དུ་བསམས་ནས། ཆོས་བཞིན་དུ་དགེ་འདུན་གྱི་ཞལ་ཏ་
བྱས་ཏེ། དེ་ནས་ཕྱི་ཞིག་ན་དགེ་སློང་དགྲ་བཅོམ་པ་ཞིག་ལ་ཕྱི་དྲོའི་གུང་སྐྱེམས་ཀྱི་ཞལ་ཏ་བྱེད་པའི་
རེས་བབ་ནས། དེས་དགེ་འདུན་ལ་གུང་སྐྱེམས་བྲིམས་པའི་འོག་ཏུ་ལུས་ངལ་ཏེ་གནས་ཁང་དུ་
སོང་ནས་སྐྱིལ་མོ་ཀྲུང་བཅས་ཏེ་འདུག་གོ། །
དེ་ནས་ཞལ་ཏ་བྱེད་པ་དེའི་སྦྱིན་བདག་རྣམས་ལ་གུང་སྐྱེམས་དགོས་པར་གྱུར་ནས། དེས་དགེ་སློང་གཞན་
དག་ལ་སྨྲས་པ། དེང་གུང་སྐྱེམས་ཀྱི་ཞལ་ཏ་བྱེད་པའི་རེས་སུ་ལ་བབ། དེ་དག་གིས་སྨྲས་པ། དགེ་སློང་
ཆེ་གེ་མོ་ཞིག་ལ་བབ་བོ། ། དེ་ནས་ཞལ་ཏ་བྱེད་པ་དེ་ཁྲོས་ནས་མིག་བཙུམས་ཏེ་མིག་འདི་འདྲ་བ་
དེ་ཡིན་པ་ལྟ་ཞེས་སྨྲས་སོ། ། དེ་སྐད་སྨྲས་ནས། དགྲ་བཅོམ་པ་དེ་ག་ལ་བ་དེར་དོང་སྟེ་ཕྱིན་ནས་སྨྲས་པ།
བཙུན་པ་བདག་ནི་ཁྱེད་ཀྱི་ཕྱིར་སྦྱིན་བདག་དང་སྦྱིན་པ་པོ་རྣམས་དགའ་བར་བྱས་ནས། ཡོ་བྱད་
ཐམས་ཅད་ཀྱིས་བསྙེན་བཀུར་བྱེད་ན་ཁྱེད་ནི་བདག་གི་དད་པས་བྱིན་པ་ལ་ལོངས་སྤྱད་ནས། ཁྱི་
བཞིན་དུ་ཚང་དུ་ཞུགས་ནས་ཉལ་ཞིང་འདུག་གམ་ཞེས་བྱས་སོ། ། དེ་ནས་དགྲ་བཅོམ་པ་དེས་བསམས་
པ། ཉོན་མོངས་པ་འདི་ནི་དམས་ཤིང་ཉམས་པར་གྱུར་ཏེ། འཁོར་བ་ན་འཁོར་ཞིང་སྡུག་བསྔལ་ཆེན་པོ་



་་
ལས་འབྲས་ཀྱི་གསང་ལམ།
རྙེད་ན་མི་རུང་ངོ་སྙམ་དུ་བསམས་ནས་འདིའི་ར་མདའ་བྱ་དགོས་སོ་སྙམ་སྟེ། ཞལ་ཏ་བྱེད་པ་དེ་ལ་
སྨྲས་པ། བཙུན་པ་ཁྱོད་ཀྱིས་ང་སུ་ཡིན་པ་དང་། ཁྱོད་བདག་སུ་ཡིན་པ་ཤེས་སམ། དེས་སྨྲས་པ། ངས་
ཤེས་ཏེ། ཁྱོད་ཀྱང་རབ་ཏུ་བྱུང་བ་ཡིན་ལ་ང་ཡང་རབ་ཏུ་བྱུང་བ་ཡིན་ནོ། ། དགྲ་བཅོམ་པས་སྨྲས་པ།
འུ་བུ་ཅག་གཉིས་རབ་ཏུ་བྱུང་བར་འདྲ་མོད་ཀྱི་ཁྱོད་ནི་བཅིང་བ་ཐམས་ཅད་ཀྱིས་བཅིངས་པའི་སོ་སོའི་
སྐྱེ་བོ་ཡིན་ལ། ང་ནི་བཅིང་བ་ཐམས་ཅད་ལས་ངེས་པར་གྲོལ་བའི་དགྲ་བཅོམ་པ་ཡིན་ན་ཁྱོད་ཀྱིས་
ཚིག་རྩུབ་པོ་སྨྲས་ཀྱིས་ཉེས་པ་ལ་ཉེས་སོ་ཞེས་བཤགས་པར་གྱིས་ཤིག ཁྱོད་འཁོར་བ་ན་འཁོར་ཞིང་
སྡུག་བསྔལ་ཆེན་པོ་རྙེད་ཏ་རེ། དེ་སྐད་ཐོས་པའི་མོད་ལ་ཞལ་ཏ་བྱེད་པ་དེ་འགྱོད་པ་ཆེན་པོ་སྐྱེས་ཏེ།
འགྱོད་པ་ཆེན་པོ་སྐྱེས་ནས། དགེ་སློང་དེའི་རྐང་པ་ལ་ཕྱག་འཚལ་ཏེ། བཟོད་པ་གསོལ་ནས་ལྷག་པར་ཡང་
སངས་རྒྱས་དང་། ཆོས་དང་དགེ་འདུན་ལ་བསྙེན་བཀུར་བྱས་སོ། ། དེས་ཚེ་གཅིག་ཏུ་ཚངས་པར་
སྤྱོད་པ་སྤྱད་དེ་ཆོས་བཞིན་དུ་དགེ་འདུན་གྱི་ཞལ་ཏ་བྱས་ནས། འཆི་ཀར་སྨོན་ལམ་བཏབ་པ། ཀྱེ་མ་
བདག་གིས་ཡང་དག་པར་རྫོགས་པའི་སངས་རྒྱས་འོད་སྲུང་གི་བསྟན་པ་ལ་ཚེ་གཅིག་ཏུ་ཚངས་པར་
སྤྱོད་པ་སྤྱད་པ་དང་། ཆོས་བཞིན་དུ་ཞལ་ཏ་བྱས་པའི་དགེ་བའི་རྩ་བ་འདིས་ན་བདག་གང་དང་།
གང་དུ་སྐྱེ་བ་དེ་དང་དེར་ཅི་ནས་ཕྱུག་ཅིང་ནོར་མང་ལ་ལོངས་སྤྱོད་ཆེ་བའི་རིགས་སུ་སྐྱེ་བར་ཤོག་ཅིག
ཡང་དག་པར་རྫོགས་པའི་སངས་རྒྱས་འོད་སྲུང་གིས་བྲམ་ཟེའི་ཁྱེའུ་བླ་མ་ལུང་བསྟན་པ་གང་ཡིན་
པའི་སངས་རྒྱས་བཅོམ་ལྡན་འདས་དེ་བདག་གིས་མཉེས་པར་བྱེད་པར་གྱུར་ཅིག མི་མཉེས་པར་
བྱེད་པར་མ་གྱུར་ཅིག དེ་ཁོ་ནའི་བསྟན་པ་ལ་རབ་ཏུ་བྱུང་ནས། ཉོན་མོངས་པ་ཐམས་ཅད་སྤངས་ཏེ།
དགྲ་བཅོམ་པ་ཉིད་མངོན་སུམ་དུ་བྱེད་པར་གྱུར་ཅིག བདག་གིས་ཚངས་པ་མཚུངས་པར་སྤྱོད་པ་ལ་
ཚིག་རྩུབ་པོ་སྨྲས་པའི་སྡིག་པའི་ལས་དེའི་འབྲས་བུ་བདག་གིས་རྙེད་པར་མ་གྱུར་ཅིག ། ཅེས་བྱས་སོ། །
དགེ་སློང་དག་ཇི་སྙམ་དུ་སེམས། དེའི་ཚེ་དེའི་དུས་ན་ཞལ་ཏ་བྱེད་པར་གྱུར་པ་གང་ཡིན་པ་དེ་ནི།
དགེ་ཚུལ་བ་མིག་ཆུང་འདི་ཉིད་ཡིན་ཏེ། དེས་དེར་དགྲ་བཅོམ་པ་དེ་ལ་ཚིག་རྩུབ་པོ་སྨྲས་པའི་ལས་དེའི་
རྣམ་པར་སྨིན་པས། ཚེ་རབས་ལྔ་བརྒྱར་ཁྱིར་སྐྱེས་ཏེ། གལ་ཏེ་དགེ་སློང་ཤཱ་རིའི་བུས་མ་བསམས་སུ་ཟིན་ན།
e



ལས་འབྲས་ཀྱི་གསང་ལམ།
ཕྱིན་ཆད་ཀྱང་ཚེ་རབས་ལྔ་བརྒྱའི་བར་དུ་ཁྱི་འབའ་ཞིག་ཏུ་དེའུ་སྐྱེས་སོ། ། ཁྲོས་ནས་དེས་དགྲ་བཅོམ་པ་
དེ་ཉིད་ཀྱི་མིག་ལྟར་བཅོས་ཏེ། མིག་བཙུམས་ནས་མིག་འདི་འདྲ་བ་དེ་ཡིན་པ་ལྟ་ཞེས་སྨྲས་པའི་ལས་
དེའི་རྣམ་པར་སྨིན་པས་ནི། ད་ལྟར་མིར་སྐྱེས་ན་ཡང་མིག་གཉིས་འདི་འདྲ་བར་གྱུར་ཏོ། ། དེས་དེར་
སྨོན་ལམ་བཏབ་སྟེ། ཀྱེ་མ་དགེ་བའི་རྩ་བ་འདིས་ན་བདག་ཅི་ནས་ཕྱུག་ཅིང་ནོར་མང་ལ་ལོངས་སྤྱོད་
ཆེ་བའི་རིགས་སུ་སྐྱེ་བར་ཤོག་ཅིག ཡང་དག་པར་རྫོགས་པའི་སངས་རྒྱས་འོད་སྲུང་གིས་བྲམ་ཟེའི་
ཁྱེའུ་བླ་མ་ལུང་བསྟན་པ་གང་ཡིན་པའི་སངས་རྒྱས་བཅོམ་ལྡན་འདས་དེ་བདག་གིས་མཉེས་པར་བྱེད་
པར་གྱུར་ཅིག མི་མཉེས་པར་བྱེད་པར་མ་གྱུར་ཅིག དེ་ཁོ་ནའི་བསྟན་པ་ལ་རབ་ཏུ་བྱུང་ནས། ཉོན་མོངས་
པ་ཐམས་ཅད་སྤངས་ཏེ། དགྲ་བཅོམ་པ་ཉིད་མངོན་སུམ་དུ་བྱེད་པར་གྱུར་ཅིག་ཅེས་བྱས་པའི་ལས་དེའི་
རྣམ་པར་སྨིན་པས་ནི། ད་ལྟར་ཕྱུག་ཅིང་ནོར་མང་ལ་ལོངས་སྤྱོད་ཆེ་བའི་རིགས་སུ་སྐྱེས་ཏེ། དགེ་
སློང་དག་ང་ཡང་དག་པར་རྫོགས་པའི་སངས་རྒྱས་འོད་སྲུང་དང་ཤིན་ཏུ་མཉམ་པ་དང་ཤུགས་མཉམ་
པ་དང་མཛད་པ་མཉམ་པ་དང་ཐབས་མཉམ་པ་བརྙེས་པར་གྱུར་ནས། འདིས་ང་མཉེས་པར་བྱས་ཏེ།
མི་མཉེས་པར་མ་བྱས་ལ། ང་ཉིད་ཀྱི་བསྟན་པ་ལ་རབ་ཏུ་བྱུང་ནས་ཉོན་མོངས་པ་ཐམས་ཅད་སྤངས་ཏེ།
དགྲ་བཅོམ་པ་ཉིད་མངོན་སུམ་དུ་བྱས་སོ། ། །། །
༡
དགེ་སྡིག་གང་བྱས་བསྐལ་བརྒྱར་སོང་ན་ཡང་། །
བསླུ་མེད་རྣམ་སྨིན་འབྱིན་པ་རང་གཤེས་ཏེ། ། །
དེ་ཕྱིར་སྤང་བླང་འདོར་ལེན་ཕྲ་བ་ནས། །
ཁྱད་དུ་མི་གསོད་ཡིད་ཆེས་བསྐྱེད་པར་རིགས། །
ཆོས་རྗེ་འཇིགས་མེད་བླ་མས།
༦a
39



ལས་འབྲས་ཀྱི་གསང་ལམ།
སྒམ་པོ་ཞེས་བྱ་བ་ནི། །
ལས་བརྒྱ་བ་ལས།
གླིང་གཞི་མཉན་དུ་ཡོད་པ་ན་བཞུགས་ཏེ་དེའི་ཚེ་སེམས་ཅན་ཞིག་སེམས་ཅན་དམྱལ་བར་སྐྱེས་ཏེ་
ལུས་ཆེ་ཞིང་དམུས་ལོང་དུ་འདུག་ལ་དེའི་ལུས་རིལ་གྱིས་རྨས་ཞུ་ལུབ་ཏུ་གཡོག་སྟེ། དེའི་སྤྱི་བོ་མན་ཆད་
རྐང་མཐིལ་ཡན་ཆད་སྲིན་ཞུགས་པས་དེ་ནད་མ་བཟོད་ནས་ཕན་ཚུན་རྒྱུག་པར་བྱེད་ལ། དེ་གལ་ཏེ་
ཐང་ལ་འགྲོ་ན་ནི། དེ་ལ་དེ་ཉིད་ནས་སེང་གེ་དང་། སྟག་དང་། གཟིག་དང་། དྲེད་ལ་སོགས་པ་ལྕགས་
ཀྱི་མཆེ་བ་ཅན་དག་འབྱུང་བར་འགྱུར་ཏེ། དེ་དག་གིས་དེའི་ཤ་རྣམས་བཅད་ཅིང་བཅད་ཅིང་ཟའོ། །
དེ་སྟེ་ཆུ་ལ་འབོག་ན་ནི་དེ་ལ་དེ་ཉིད་ནས་ཆུ་སྲིན་མ་ཀ་ར་ལྕགས་ཀྱི་མཆེ་བ་ཅན་དག་འབྱུང་བར་
འགྱུར་ཏེ། དེ་དག་གིས་ཀྱང་དེའི་ཤ་རྣམས་བཅད་ཅིང་བཅད་ཅིང་ཟའོ། ། དེ་སྟེ་སྟེང་གི་ནམ་མཁའ་ལ་
འགྲོ་ན་ནི་དེ་ལ་དེ་ཉིད་ནས། བྱ་རོག་དང་བྱ་རྒོད་དང་ཆུན་ལག་ལྕགས་ཀྱི་མཆུ་ཅན་དག་འབྱུང་བར་
འགྱུར་ཏེ།དེ་དག་གིས་ཀྱང་དེའི་ཤ་རྣམས་བཅད་ཅིང་བཅད་ཅིང་ཟའོ། །དེ་སྟེ་ནགས་སྟུག་པོའི་ནང་དུ་
འགྲོ་ན་ནི་དེ་ལ་དེ་ཉིད་ནས་ཤིང་ཤལ་མ་ལིའི་ཚལ་འབྱུང་བར་འགྱུར་ཏེ། དེ་ལ་དེར་རལ་གྲི་དང་།
མདུང་ཐུང་དང་། མདའ་བོ་ཆེ་དང་། རྡོ་རྗེ་རྩེ་གཅིག་པ་དང༌། མདུང་ཁ་ལེབ་རྣམས་རླུང་གིས་
སྤགས་ཏེ་དེའི་སྟེང་དུ་འབབ་བོ། ། དེ་སྟེ་རྩིག་པའི་གསེབ་བམ་རིའི་སུལ་ལམ་བྱ་སྐྱིབས་དག་ཏུ་འགྲོ་བར་
འདོད་ན་ཡང་དེ་ལ་དེ་ཉིད་ནས་ལས་ལས་སྐྱེས་པའི་མི་དག་འབྱུང་བར་འགྱུར་ཏེ། རལ་གྲི་དང་།
མདུང་ཐུང་དང་། མདའ་བོ་ཆེ་དང་། རྡོ་རྗེ་རྩེ་གཅིག་པ་དང་། མདུང་ཁ་ལེབ་རྣམས་ཐོགས་ནས་དེའི་
ལུས་ལ་འདེབས་ཏེ། དེ་དག་གིས་དེའི་ལུས་ཐམས་ཅད་བཅད་ཅིང་གཏུབ་པར་བྱེད་དེ། རྒྱུ་དེས་ན་
དེས་སྡུག་བསྔལ་དྲག་པ་དང་མི་བཟད་པ་དང་ཚ་བ་དང་ཡིད་དུ་མི་འོང་བའི་ཚོར་བ་མྱོང་སྟེ། ཉམ་ཐག་པའི་
སྐད་འབྱིན་ཅིང་ངུའོ། ། སངས་རྒྱས་བཅོམ་ལྡན་འདས་བགྲོད་པ་གཅིག་པུའི་ལམ་སྟོན་པ། རྣམ་ངད་གཉིས་ཀྱི་
ཤེས་བྱ་དང་ཡེ་ཤེས་ལ་མངའ་བརྙེས་པ། མ་འདྲེས་པའི་དྲན་པ་ཉེ་བར་གཞག་པ་གསུམ་ལ་མཁས་པ།
མི་འཇིགས་པ་བཞིས་མི་འཇིགས་པ། འགྲོ་བ་ལྔར་འགྲོ་བ་ལས་རྣམ་པར་གྲོལ་བ། སྐྱེད་མཆེད་དྲུག་ལ་
40



ལས་འབྲས་ཀྱི་གསང་ལམ།
མཁས་པ། བྱང་ཆུབ་ཀྱི་ཡན་ལག་བདུན་ལ་སྤྱོད་ཡུལ་བ། རྣམ་པར་ཐར་པ་བརྒྱད་ལ་བསམ་གཏན་པ།
མཐར་གྱིས་གནས་པའི་སྙོམ་པར་འཇུག་པ་དགུ་ལ་སྙོམ་པར་འཇུག་པ། སྟོབས་བཅུའི་སྟོབས་དང་ལྡན་པ།
ཡང་དག་པའི་སེང་གེའི་སྒྲ་ཆེན་པོ་སྒྲོགས་པ་རྣམས་ནི་ཆོས་ཉིད་ཀྱིས་ཉིན་དུས་གསུམ་མཚན་དུས་
གསུམ་སྟེ། ཉིན་མཚན་དུས་དྲུག་ཏུ་སངས་རྒྱས་ཀྱི་སྤྱན་གྱིས་འཇིག་རྟེན་ལ་གཟིགས་ཏེ། སུ་ནི་ཆུང༌།
སུ་ནི་དར། སུ་ནི་ཕོངས་ཤིང་འདུག སུ་ནི་ཉམ་ང་བར་གྱུར། སུ་ནི་གནོད་པ་དང་ལྡན། སུ་ནི་
ཕོངས་པ་དང་ཉམ་ང་བ་དང་གནོད་པ་དང་ལྡན་སུ་ནི་ངན་སོང་དུ་གཞོལ་སུ་ནི་ངན་སོང་དུ་
འབབ་སུ་ནི་ངན་སོང་དུ་བབ་སུ་ནི་ངས་ངན་སོང་ནས་ཕྱུང་སྟེ་མཐོ་རིས་དང་ཐར་པ་དང་འབྲས་བུ་ལ་
གཞག་པར་བྱ། སུ་ནི་ཉེས་པར་སྤྱོད་པའི་འདམ་དུ་བྱིང་བ་ལས་ལག་ནས་དྲང་བར་བྱ། སུ་ནི་
འཕགས་པའི་ནོར་བདུན་མེད་པ་ལས་འཕགས་པའི་ནོར་བདུན་གྱི་དབང་ཕྱུག་ལ་དབང་བྱེད་དུ་གཞུག་
པར་བྱ། སུ་ནི་དགེ་བའི་རྩ་བ་རྣམས་མ་བསྐྱེད་པ་ལས་བསྐྱེད་པར་བྱ། སུ་ནི་དགེ་བའི་རྩ་བ་རྣམས་
བསྐྱེད་ཟིན་པ་ལས་ཡོངས་སུ་སྨིན་པར་བྱ། སུ་ནི་དགེ་བའི་རྩ་བ་རྣམས་ཡོངས་སུ་སྨིན་ཟིན་པ་ལས་
ཡེ་ཤེས་ཀྱི་མཚོན་གྱིས་བརྟོལ་བར་བྱ། སུ་ལ་ནི་སངས་རྒྱས་བྱུང་བས་བརྒྱན་པའི་འཇིག་རྟེན་འབྲས་བུ་
དང་བཅས་པར་བྱ་སྙམ་དུ་ཡེ་ཤེས་གཟིགས་པ་འཇུག་གོ། ། རྒྱ་མཚོ་ཆུ་སྲིན་རྣམས་ཀྱི་གནས། །དུས་གླབས་
ཡོལ་བར་འགྱུར་ཡང་སྲིད། །གདུལ་བར་བྱ་བའི་སྲས་རྣམས་ལ། །སངས་རྒྱས་དུས་ལས་ཡོལ་བ་མེད། །
དེ་ནས་བཅོམ་ལྡན་འདས་ཀྱིས་དགོངས་ནས། མཉན་དུ་ཡོད་པའི་སྐྱེ་བོ་ཕལ་བོ་ཆེ་འདུལ་
བའི་དུས་ལ་བབ་ནས། བཅོམ་ལྡན་འདས་ཀྱིས་དགོངས་པ། ཅི་ཚར་གཅད་པས་འདུལ་བར་འགྱུར་རམ་
འོན་ཏེ་བསྟོད་པས་འདུལ་བར་འགྱུར་རམ། འོན་ཏེ་སྐྱོ་བ་བསྐྱེད་པས་འདུལ་བར་འགྱུར་སྙམ་དུ་དགོངས་
ནས། སྐྱོ་བ་བསྐྱེད་པས་འདུལ་བར་འགྱུར་བར་བཅོམ་ལྡན་འདས་ཀྱིས་གཟིགས་ནས། དེ་དག་སྐྱོ་བ་
བསྐྱེད་པའི་ཕྱིར་བཅོམ་ལྡན་འདས་སེམས་ཅན་དེ་རྫུ་འཕྲུལ་གྱིས་བཀུག་སྟེ། ཆུ་ཀླུང་ཁང་ལྡན་གྱི་འགྲམ་
དུ་བཞག་ན། དེར་ཡང་དེ་ནད་མི་བཟོད་ནས་ཕན་ཚུན་རྒྱུག་པར་བྱེད་ལ་དེར་ཡང་དེ་གལ་ཏེ་ཐང་ལ་
འགྲོ་ན་ནི་དེ་ལ་དེ་ཉིད་ནས་སེང་གེ་དང་སྟག་དང་། གཟིག་དང་དྲེད་ལ་སོགས་པ་ལྕགས་ཀྱི་མཆེ་



ལས་འབྲས་ཀྱི་གསང་ལམ།
，
་
་
པ་ལས་
བ་ཅན་དག་འབྱུང་བར་འགྱུར་ཏེ། དེ་དག་གེས་དེའི་ཤ་རྣམས་བཅད་ཅིང་བཅད་ཅིང་ཟའོ། ། དེ་སྟེ་
ཆུར་འབོག་ན་ནི་དེ་ལ་དེ་ཉིད་ནས་ཆུ་སྲིན་མ་ཀ་ར་ལྕགས་ཀྱི་མཆེ་བ་ཅན་དག་འབྱུང་བར་འགྱུར་ཏེ།
དེ་དག་གིས་ཀྱང་དེའི་ཤ་རྣམས་བཅད་ཅིང་བཅད་ཅིང་ཟའོ། ། དེ་སྟེ་སྟེང་གེ་ནམ་མཁའ་ལ་འགྲོ་ན་ནི་
དེ་ལ་དེ་ཉིད་ནས་བྱ་རོག་དང་བྱ་རྒོད་དང་ཆུན་ལག་ལྕགས་ཀྱི་མཆུ་ཅན་དག་འབྱུང་བར་འགྱུར་ཏེ།
དེ་དག་གིས་ཀྱང་དེའི་ཤ་རྣམས་བཅད་ཅིང་བཅད་ཅིང་ཟའོ། ། དེ་སྟེ་ནགས་སྟུག་པོའི་ནང་དུ་འགྲོ་ན་ནི་
དེ་ལ་དེ་ཉིད་ནས་ཤིང་ཤལ་མ་ལིའི་ཚལ་འབྱུང་བར་འགྱུར་ཏེ། དེ་ལ་དེ་ཉིད་དུ་རལ་གྲི་དང་།
མདུང་ཐུང་དང་། མདའ་བོ་ཆེ་དང་། རྡོ་རྗེ་རྩེ་གཅིག་པ་དང་། མདུང་ཁ་ལེབ་རྣམས་རླུང་གིས་སྤགས་ཏེ་
དེའི་སྟེང་དུ་འབབ་བོ།། དེ་སྟེ་རྩིག་པའི་གསེབ་བམ་རིའི་སུལ་ལམ་བྱ་སྐྱིབས་དག་ཏུ་འགྲོ་བར་འདོད་ན་
ཡང་དེ་ལ་དེ་ཉིད་ནས་ལས་ལས་སྐྱེས་པའི་མི་དག་འབྱུང་བར་འགྱུར་ཏེ། རལ་གྲི་དང་། མདུང་ཐུང་དང་།
མདའ་བོ་ཆེ་དང་། རྡོ་རྗེ་རྩེ་གཅིག་པདང་། མདུང་ཁ་ལེབ་རྣམས་ཐོགས་ནས་དེའི་ལུས་ལ་འདེབས་ཏེ།
དེ་དག་གིས་དེའི་ལུས་ཐམས་ཅད་བཅད་ཅིང་གཏུབ་པར་བྱེད་དེ། རྒྱུ་དེས་ན་སྡུག་བསྔལ་དྲག་པ་དང་།
མི་བཟད་པ་དང་། ཚ་བ་དང་། ཡིད་དུ་མི་འོང་བའི་ཚོར་བ་མྱོང་སྟེ་ཉམ་ཐག་པའི་སྐད་འབྱིན་ཅིང་
ངུའོ། ། དེ་ནས་དེའི་ཀུ་ཅོའི་སྒྲས་མཉན་དུ་ཡོད་པ་ཐམས་ཅད་གང་བར་གྱུར་ཏོ།། མཉན་དུ་ཡོད་པའི་
སྐྱེ་བོ་ཕལ་པོ་ཆེས་འཇིགས་སུ་རུང་བའི་སྒྲ་དེ་ལྟ་བུ་ཐོས་སོ། ། ཐོས་ནས་ཀྱང་སེམས་ཅན་སྟོང་ཕྲག་དུ་མ་
མཉན་དུ་ཡོད་པ་ནས་བྱུང་སྟེ། སྒྲ་གྲག་པའི་ལོགས་སུ་ཆུ་ཀླུང་ཁང་ལྡན་ག་ལ་བ་དེར་དོང་ནས་སྐྱེ་བོ་
ཕལ་པོ་ཆེ་དེ་དག་གིས། ཐག་རིང་པོ་ཞིག་ནས་སེམས་ཅན་དེ་དེ་ལྟ་བུའི་གནོད་པའི་སྡུག་བསྔལ་ཉམས་
སུ་མྱོང་བ་མཐོང་ངོ༌། །མཐོང་ནས་ཀྱང་དེ་དག་དེ་དག་གིས་བསམས་པ། སེམས་ཅན་འདི་ལྟ་བུ་གནོད་པའི་
སྡུག་བསྔལ་འདི་འདྲ་བ་ཉམས་སུ་མྱོང་བ་འདི་སུ་ཞིག་སྙམ་མོ། ། སངས་རྒྱས་བཅོམ་ལྡན་འདས་བཞུགས་
ཤིང་གཞེས་ལ་འཚོ་བ་རྣམས་ནི་ཆོས་ཉིད་ཀྱིས་དུས་དུས་སུ། གཙུག་ལག་ཁང་དང་། དུར་ཁྲོད་དང་།
རི་དང་ཆུ་ཀླུང་དག་ཏུ་རྒྱུ་ཞིང་གཤེགས་ཏེ་དོན་འདིའི་ཕྱིར། བཅོམ་ལྡན་འདས་ཆུ་ཀླུང་དུ་རྒྱུ་ཞིང་
གཤེགས་པར་བཞིད་ནས།ཚེ་དང་ལྡན་པ་ཀུན་དགའ་བོ་ལ་བཀའ་སྩལ་པ།
2



ལས་འབྲས་ཀྱི་གསང་ལམ།
ཀུན་དགའ་བོ་སོང་ལ་དགེ་སློང་རྣམས་ལ་དེ་བཞིན་གཤེགས་པ་ནི་ཆུ་ཀླུང་དུ་རྒྱུ་ཞིང་གཤེགས་
ཀྱིས་སུ་དེ་བཞིན་གཤེགས་པ་དང་ཐབས་ཅིག་ཏུ་རྒྱུ་ཞིང་འགྲོ་འདོད་པ་དེ་དག་ཆོས་གོས་དག་ཆོས་
ཤིག་ཅེས་སྒོས་ཤིག དེ་སྐད་ཅེས་བཀའ་སྩལ་ཏེ་བསྒོས་ནས་བཅོམ་ལྡན་འདས་དགེ་སློང་གི་
ཚོགས་ཀྱིས་ཞབས་འབྲིང་བྱས་ཏེ་དགེ་སློང་གི་དགེ་འདུན་གྱིས་མདུན་དུ་བདར་ནས་ཆུ་ཀླུང་ཁང་ལྡན་
ག་ལ་བ་དེར་གཤེགས་སོ། ། དེ་ནས་སྐྱེ་བོའི་ཚོགས་ཀྱིས་ཐག་རིང་པོ་ནས་བཅོམ་ལྡན་འདས་མཐོང་ངོ་། །
མཐོང་ནས་ཀྱང་མ་དད་པ་གང་ཡིན་པ་དེ་དག་ན་རེ་དགེ་སྦྱོང་གོ་ཏ་མ་ལྟད་མོ་ལ་དགའ་བ་མེད་དོ་
ཞེས་གྲག་ན་དེ་ཡང་ལྟད་མོའི་དབང་དུ་གྱུར་ཏེ་འོངས་སོ་ཞེས་ཟེར་རོ། ། དད་པ་དང་ལྡན་པ་གང་ཡིན་
པ་དེ་དག་ན་རེ་བཅོམ་ལྡན་འདས་སེམས་ཅན་འདི་ལས་བརྟེན་ཏེ་ངོ་མཚར་རྨད་དུ་བྱུང་བའི་ཆོས་
ཤིག་ལུང་སྟོན་པར་བཞེད་གོར་མ་ཆག་ཅེས་ཟེར་ནས། བཅོམ་ལྡན་འདས་ཀྱི་གདན་བཤམས་ཏེ་སྨྲས་པ།
བཅོམས་ལྡན་འདས་ཚུར་གཤེགས། བཅོམས་ལྡན་འདས་གཤེགས་པ་ལེགས་སོ་ལེགས་སོ། །
བཅོམས་ལྡན་འདས་གདན་བཤམས་པ་ལ་བཞུགས་སུ་གསོལ་ཞེས་ཟེར་རོ། །དེ་ནས་བཅོམས་ལྡན་འདས་
གདན་བཤམས་པ་ལ་བཞུགས་ནས་བཅོམས་ལྡན་འདས་ཀྱིས་དགོངས་པ། མ་ལ་བདག་སེམས་ཅན་
འདི་ཅི་ནས་སྔོན་གྱི་ཚེ་རབས་རྗེས་སུ་དྲན་ལ་མིའི་སྐད་དུ་སྨྲ་ཞིང་བདག་དང་གཏམ་ཟེར་བར་འགྱུར་
བ་དེ་ལྟ་བུའི་ཏིང་ངེ་འཛིན་ལ་སྙོམས་པར་འཇུག་པར་བྱའོ་སྙམ་དུ་དགོངས་སོ། ། དེ་ནས་བཅོམ་ལྡན་
འདས་ཅི་ནས་སེམས་ཅན་དེས་སྔོན་གྱི་ཚེ་རབས་དྲན་ལ་མིའི་སྐད་དུ་སྨྲ་ཞིང་བཅོམ་ལྡན་འདས་དང་
གཏམ་ཟེར་བར་འགྱུར་བ་དེ་ལྟ་བུའི་ཏིང་ངེ་འཛིན་ལ་སྙོམས་པར་ཞུགས་ནས། དེར་བཅོམ་ལྡན་འདས་
ཀྱིས་སེམས་ཅན་དེ་ལ་བཀའ་སྩལ་པ། བཞིན་བཟངས་ཁྱོད་སྒམ་པོ་ཡིན་ནམ། བཅོམ་ལྡན་འདས་
བདག་སྒམ་པོ་ལགས་སོ། བཞིན་བཟངས་ཁྱོད་སྒམ་པོ་ཡིན་ནམ། བདེ་བར་གཤེགས་པ་བདག་སྒམ་པོ་
ཡིན་ལགས་སོ། །ལུས་དང་ངག་དང་ཡིད་ཀྱི་ཉེས་པར་སྤྱོད་པའི་ལས་རྣམས་ཀྱི་འབྲས་བུ་མྱོང་བ་ཡོད་དམ།
བཅོམ་ལྡན་འདས་མྱོང་བ་མཆིས་ལགས་སོ། ། ལུས་དང་ངག་དང་ཡིད་ཀྱི་ཉེས་པར་སྤྱོད་པའི་ལས་
རྣམས་ཀྱི་འབྲས་བུ་མི་སྡུག་པ་ཡིན་ནམ། བདེ་བར་གཤེགས་པ་མི་སྡུག་པ་ལགས་སོ། ། ཁྱོད་ཀྱི་མི་དགེ་



་པས
ལས་འབྲས་ཀྱི་གསང་ལམ།
བའི་བཤེས་གཉེན་སུ་ཡིན། དེས་གསོལ་པ། རང་གི་སེམས་ལགས་སོ། ། དེ་ནས་སྐྱེ་བོ་ཕལ་པོ་ཆེ་དེ་དག་
འདི་སྙམ་དུ་སེམས་ཏེ། འདི་ལྟ་བུའི་སེམས་ཅན་སྔོན་གྱི་ཚེ་རབས་དྲན་ལ་མིའི་སྐད་དུ་སྨྲ་ཞིང་བཅོམ་ལྡན་
འདས་དང་གཏམ་ཟེར་བ་འདི་སུ་ཞིག་སྙམ་མོ། ། སངས་རྒྱས་བཅོམ་ལྡན་འདས་རྣམས་ནི་སྙན་སླེབ་པར་
དཀའ་སྟེ། དེ་དག་གིས་བཅོམ་ལྡན་འདས་ཀྱི་སྙན་དུ་ཞུ་མ་ནུས་ནས་དེ་དག་གིས་ཚེ་དང་ལྡན་པ་ཀུན་
དགའ་བོ་ལ་དྲིས་པ། བཙུན་པ་ཀུན་དགའ་བོ་འདི་ལྟ་བུའི་སེམས་ཅན་སྔོན་གྱི་ཚེ་རབས་དྲན་ལ་
མིའི་སྐད་དུ་སྨྲ་ཞིང་། བཅོམ་ལྡན་འདས་དང་གཏམ་ཟེར་བ་འདི་སུ་ཞིག ཚེ་དང་ལྡན་པ་ཀུན་
དགའ་བོས་སྨྲས་པ། བཅོམ་ལྡན་འདས་ལ་ཞུས་ཤིག དེ་དག་གིས་སྨྲས་པ། སངས་རྒྱས་བཅོམ་ལྡན་
འདས་རྣམས་ནི་སྙན་སླེབ་པར་དཀའ་ཞིང་གཟི་བྱིན་བཟོད་པར་དཀའ་བས་བདག་ཅག་གིས་སངས་
རྒྱས་བཅོམ་ལྡན་འདས་ཀྱི་སྙན་དུ་ཞུ་མི་ནུས་སོ། ཚེ་དང་ལྡན་པ་ཀུན་དགའ་བོས་སྨྲས་པ། སངས་རྒྱས་
བཅོམ་ལྡན་འདས་རྣམས་ནི་བདག་གིས་ཀྱང་སྙན་སླེབ་པར་དཀའ་མོད་ཀྱི། འོན་ཀྱང་ཁྱེད་ལ་སྙིང་
བརྩེ་བའི་ཕྱིར་ཞུ་བར་བགྱིའོ་ཞེས་སྨྲས་ནས། ཚེ་དང་ལྡན་པ་ཀུན་དགའ་བོས་བླ་གོས་ཕྲག་པ་
གཅིག་ཏུ་གཟར་ཏེ། བཅོམ་ལྡན་འདས་ག་ལ་བ་དེ་ལོགས་སུ་ཐལ་མོ་སྦྱར་བ་བཏུད་ནས་བཅོམ་ལྡན་
འདས་ལ་འདི་སྐད་ཅེས་གསོལ་ལོ། །བཙུན་པ་འདི་ལྟ་བུའི་སེམས་ཅན་སྔོན་གྱི་ཚེ་རབས་དྲན་ལ་མིའི་
སྐད་དུ་སྨྲ་ཞིང་། བཅོམ་ལྡན་འདས་ལ་བཀའ་མཆིད་གསོལ་པ་འདི་སུ་ཞིག་ལགས། དེར་བཅོམ་ལྡན་
འདས་ཀྱིས་ཚེ་དང་ལྡན་པ་ཀུན་དགའ་བོ་ལ་བཀའ་སྩལ་པ། ཀུན་དགའ་བོ་སེམས་ཅན་འདི་ནི་སྡིག་
པའི་ལས་བྱེད་བྱེད་པ་ཡིན་ཏེ། འདིས་སྡིག་པའི་ལས་མང་དུ་བྱས་སོ། ཀུན་དགའ་བོ་སྔོན་བྱུང་བ་
འདས་པའི་དུས་ན། ཉན་ཐོས་དང་རང་སངས་རྒྱས་ཀྱི་ས་ལས་འདས་པ། ཡང་དག་པར་རྫོགས་པའི་
རྒྱས་རིག་པ་དང་ཞབས་སུ་ལྡན་པ། བདེ་བར་གཤེགས་པ། འཇིག་རྟེན་མཁྱེན་པ། སྐྱེས་བུ་གདུལ་བྱའི་
ཁ་ལོ་སྒྱུར་བ། བླ་ན་མེད་པ། ལྷ་དང་མི་རྣམས་ཀྱི་སྟོན་པ། སངས་རྒྱས་བཅོམ་ལྡན་འདས་འོད་ཟེར་ན།
ཞེས་བྱ་བ་འཇིག་རྟེན་དུ་བྱུང་སྟེ། དེའི་ཚེ་དགྲ་བཅོམ་པ་ཞིག་དགྲ་བཅོམ་པ་ལྔ་བརྒྱ་དང་ཐབས་ཅིག་ཏུ་
ལྗོངས་རྒྱུ་ཞིང་སོང་བ་ལས་རྒྱལ་པོའི་ཕོ་བྲང་ཞིག་ཏུ་ཕྱིན་ནས། དེ་དག་རྒྱལ་པོ་དེའི་སྐྱེད་མོས་ཚལ་དུ་
44



ལས་འབྲས་ཀྱི་གསང་ལམ།
སོང་སྟེ། རྒན་རིམ་བཞིན་དུ་ཤིང་དྲུང་རེ་རེར་རྩ་བཏིངས་ནས་སྐྱིལ་མོ་ཀྲུང་བཅས་ཏེ་བསམ་གཏན་དང་།
རྣམ་པར་ཐར་པ་དང་། ཏིང་ངེ་འཛིན་དང་། སྙོམས་པར་འཇུག་པའི་བདེ་བ་ཉམས་སུ་མྱོང་བར་
བྱེད་དོ། དེ་ནས་དེའི་ཚེ་རྒྱལ་པོའི་ཕོ་བྲང་དེ་ཉིད་ན་རྒྱལ་པོ་སྒམ་པོ་ཞེས་བྱ་བ་རྒྱལ་པོ་བྱེད་དེ།
རྒྱལ་པོ་དེ་ནང་པར་སྔར་ལངས་ནས་བུད་མེད་ཀྱི་འཁོར་གྱིས་ཞབས་འབྲིང་བྱས་ཏེ་སྐྱེད་མོས་ཚལ་དེར་
སོང་ངོ༌། ། དེ་དེར་སོང་ནས་ཕྱོགས་གཅིག་ཏུ་འདུག་པ་དང་། བུད་མེད་དེ་དག་མེ་ཏོག་དང་འབྲས་
བུ་ལ་སྲེད་པས་ཕན་ཚུན་དུ་འཁྱམ་ཞིང་དོང་བ་ལས་བུད་མེད་དེ་དག་གིས་དགེ་སློང་ལྔ་བརྒྱ་པོ་དེ་
དག་ཤིང་དྲུང་དག་ན་ཀླུའི་རྒྱལ་པོ་ལྟར་ལུས་བསྐྱིལ་ཏེ་གཉིད་ལོག་པ་བཞིན་དུ་སྐྱིལ་མོ་ཀྲུང་བཅས་ཏེ་
འཁོད་པ་མཐོང་ངོ༌། ། མཐོང་ནས་ཀྱང་མཆོག་ཏུ་དགའ་བ་སྐྱེས་སོ། དེ་དག་དགའ་བ་སྐྱེས་ནས་
དེ་དག་གིས་ཞབས་ལ་ཕྱག་འཚལ་ཏེ། དེ་དག་གི་ནང་ན་ཆེས་རྒན་པ་གང་ཡིན་པ་དེའི་མདུན་དུ་
ཆོས་མཉན་པའི་ཕྱིར་འཁོད་དོ། ། དེ་ནས་རྒྱལ་པོ་དེས་སྐྱེད་མོས་ཚལ་དེའི་ནང་ནས་སྐྱེས་པའི་སྒྲ་
ཐོས་སོ། ། ཐོས་ནས་ཀྱང་རལ་གྲི་རྣམ་པོ་མགུལ་དུ་ཐོགས་ཏེ། དགེ་སློང་དེ་དག་ག་ལ་བ་དེར་སོང་
ནས་རྒྱལ་པོ་དེས་དགེ་སློང་ལྔ་བརྒྱ་དེ་དག་ཐག་རིང་པོ་ནས་མཐོང་ངོ༌། ། མཐོང་ནས་ཀྱང་དགེ་སློང་
རྣམས་ཀྱིས་ངའི་བཙུན་མོའི་འཁོར་མཐོང་གིས་མེད་དོ་སྙམ་སྟེ། ཁྲོ་བའི་ཀུན་ནས་དཀྲིས་པ་ཆེན་པོ་
སྐྱེས་ནས་མཐོང་མ་ཐག་ཏུ་རྒྱལ་པོ་དེས་རྒྱལ་པོའི་ཞོ་ཤས་འཚོ་བ་རྣམས་ལ་བོས་ཏེ། དེ་དག་ལ་བསྒོ་བ།
དགེ་སློང་འདི་རྣམས་ལྕག་གིས་གཞུས་ཤིག་ཅེས་བྱས་སོ། ། དེ་ནས་རེ་ཞིག་ན་དེ་དག་ལྕག་གིས་
གཞུས་ནས་དགེ་སློང་དེ་དག་གི་ལུས་རིལ་གྱིས་ཞུ་ལུབ་ཏུ་ཤ་སྣག་བུ་བཞིན་དུ་གྱུར་ཏོ། ། དེ་ནས་
དེས་དགེ་སློང་དེ་རྣམས་སྙིང་ཚིམ་པར་གཞུས་ནས་གཤེད་མ་རྣམས་ལ་གཏད་དེ། ཁྱེད་དེངས་ལ་
རབ་ཏུ་བྱུང་བ་འདི་རྣམས་ལས་ཁ་ཅིག་ནི་གསོན་པོར་གསལ་ཤིང་ལ་ཚུགས་ལ་རལ་གྲི་དང་། མདུང་
ཐུང་དང་། མདའ་བོ་ཆེ་དང་། རྡོ་རྗེ་རྩེ་གཅིག་པ་དང་། མདུང་ཁ་ལེབ་རྣམས་ཀྱིས་སྣུན་ཅིག
ཁ་ཅིག་ནི་གསོན་པོར་ཁྱི་རྣམས་ལ་བྱིན་ཅིག ཁ་ཅིག་ནི་ལུས་དུམ་བུ་དྲུག་ཏུ་ཆོད་ལ་ཕྱོགས་ཀུན་
ཏུ་བོར་ཞིག་ཅེས་བྱས་སོ། ། དེ་ནས་རྒྱལ་པོའི་མི་དེ་དག་གིས་དེ་བཞིན་དུ་འཚལ་ལོ་ཞེས་བྱས་ནས།



- ལས་འབྲས་ཀྱི་གསང་ལམ།
དགེ་སློང་ལྔ་བརྒྱ་པོ་དེ་དག་ཁ་ཅིག་ནི་གསོན་པོར་གསལ་ཤིང་ལ་བཙུགས་ནས་རལ་གྲི་དང་། མདུང་
ཐུང་དང་། མདའ་བོ་ཆེ་དང་། རྡོ་རྗེ་རྩེ་གཅིག་པ་དང་། མདུང་ཁ་ལེབ་རྣམས་ཀྱིས་བསྣུན་ཏོ། །
ཁ་ཅིག་ནི་གསོན་པོར་ཁྱི་རྣམས་ལ་བྱིན་ནོ། ། ཁ་ཅིག་ནི་ལུས་དུམ་བུ་དྲུག་ཏུ་བཅད་དེ་ཕྱོགས་ཀུན་
ཏུ་བོར་རོ། ། དགེ་སློང་དག་ཇི་སྙམ་དུ་སེམས། དེའི་ཚེ་རྒྱལ་པོར་གྱུར་པ་གང་ཡིན་པདེ་ནི་སེམས་ཅན་
འདི་ཉིད་ཡིན་ཏེ། དེས་དེར་དགྲ་བཅོམ་པ་ལྔ་བརྒྱ་པོ་དེ་དག་བསད་པའི་ལས་དེའི་རྣམ་པར་སྨིན་པས་
སེམས་ཅན་དམྱལ་བ་ཆེན་པོ་མནར་མེད་པར་སྐྱེས་སོ། ། དེས་དགེ་སློང་དེ་དག་ལ་སྡང་བའི་སེམས་ཀྱིས་
བལྟས་པའི་ལས་དེའི་རྣམ་པར་སྨིན་པས་ནི་དམུས་ལོང་དུ་གྱུར་ཏོ། ། དེས་དགེ་སློང་དེ་དག་ལྕག་
གིས་གཞུས་པའི་ལས་དེའི་རྣམ་པར་སྨིན་པས་ནི་ལུས་རིལ་གྱིས་རྨས་ཞུ་ལུབ་ཏུ་ཡོགས་པར་གྱུར་ཏོ། །
སྤྱི་བོ་མན་ཆད་རྐང་མཐིལ་ཡན་ཆད་དུ་སྲིན་ཞུགས་སོ། ། དེས་དེ་དག་གཤེད་མ་ལ་གཏད་དེ་ཁ་ཅིག་ནི་
གསོན་པོར་གསལ་ཤིང་ལ་བཙུགས་ནས་རལ་གྲི་དང་། མདུང་ཐུང་དང་། མདའ་བོ་ཆེ་དང་། རྡོ་རྗེ་
རྩེ་གཅིག་པ་དང་། མདུང་ཁ་ལེབ་རྣམས་ཀྱིས་བསྣུན་པ་དང་། ཁ་ཅིག་ནི་གསོན་པོར་ཁྱི་རྣམས་ལ་
བྱིན་པ་དང་། ཁ་ཅིག་ནི་གསོན་པོར་ལུས་དུམ་བུ་དྲུག་ཏུ་བཅད་དེ་ཕྱོགས་ཀུན་ཏུ་གཏོར་བའི་ལས་དེའི་
རྣམ་པར་སྨིན་པས་ནི། གལ་ཏེ་ཐང་ལ་འགྲོ་ན་ནི་དེ་ལ་དེ་ཉིད་ནས་སེང་གེ་དང་། སྟག་དང་། གཟིག་དང་།
དྲེད་ལ་སོགས་པ་ལྕགས་ཀྱི་མཆེ་བ་ཅན་དག་འབྱུང་བར་འགྱུར་ཏེ། དེ་དག་གིས་ཀྱང་དེའི་ཤ་རྣམས་
བཅད་ཅིང་བཅད་ཅིང་ཟའོ། ། དེ་སྟེ་ཆུར་འབོག་ན་ནི་དེ་ལ་དེ་ཉིད་ལས་ཆུ་སྲིན་མ་ཀ་ར་ལྕགས་ཀྱི་
མཆེ་བ་ཅན་དག་འབྱུང་བར་འགྱུར་ཏེ། དེ་དག་གིས་ཀྱང་དེའི་ཤ་རྣམས་བཅད་ཅིང་བཅད་ཅིང་ཟའོ། །
དེ་སྟེང་གི་ནམ་མཁའ་ལ་འགྲོ་ན་ནི་དེ་ལ་དེ་ཉིད་ནས་བྱ་རོག་དང་། བྱ་རྒོད་དང་། ཆུན་ལག་ལྕགས་ཀྱི་
མཆུ་ཅན་དག་འབྱུང་བར་འགྱུར་ཏེ། དེ་དག་གིས་ཀྱང་དེའི་ཤ་རྣམས་བཅད་ཅིང་བཅད་ཅིང་ཟའོ། །
དེ་སྟེ་ནགས་སྟུག་པོའི་ནང་དུ་འགྲོ་ན་ནི། དེ་ལ་དེ་ཉིད་ནས་ཤིང་ཤལ་མ་ལིའི་ཚལ་འབྱུང་བར་འགྱུར་ཏེ།
དེ་ལ་དེ་ཉིད་དུ་རལ་གྲི་དང་། མདུང་ཐུང་དང་། མདའ་བོ་ཆེ་དང་། རྡོ་རྗེ་རྩེ་གཅིག་པ་དང་།
མདུང་ཁ་ལེབ་རྣམས་རླུང་གིས་སྤགས་ཏེ་དེའི་སྟེང་དུ་འབབ་བོ། ། དེ་སྟེ་རྩིག་པའི་གསེབ་བམ་རིའི་ལུས་
46



，，
，
་
- ལས་འབྲས་ཀྱི་གསང་ལམ།
ལམ་བྱ་སྐྱིབས་དག་ཏུ་འགྲོ་བར་འདོད་ན་ཡང་དེ་ལ་དེ་ཉིད་ནས་ལས་ལས་སྐྱེས་པའི་མི་དག་འབྱུང་
བར་འགྱུར་ཏེ་རལ་གྲི་དང་། མདུང་ཐུང་དང་། མདའ་བོ་ཆེ་དང་། རྡོ་རྗེ་རྩེ་གཅིག་པ་དང་། མདུང་
ཁ་ལེབ་རྣམས་ཐོགས་ནས་དེའི་ལུས་ལ་འདེབས་ཏེ། དེ་དག་གིས་དེའི་ལུས་ཐམས་ཅད་བཅད་ཅིང་
གཏུབ་པར་བྱེད་དེ་རྒྱུ་དེས་ན་དེས་སྡུག་བསྔལ་དྲག་པ་དང་མི་བཟད་པ་དང་། ཚ་བ་དང་ཡིད་དུ་
མི་འོང་བའི་ཚོར་བ་མྱོང་སྟེ་ཉམ་ཐག་པའི་སྐད་འབྱིན་ཅིང་ངུའོ། ། དགེ་སློང་དག་ཡང་དག་པར་
རྫོགས་པའི་སངས་རྒྱས་འོད་ཟེར་ཅན་གྱི་རིང་ཚུན་ཆད་ནས། ད་ལྟར་ངའི་རིང་གི་བར་དུ་སེམས་ཅན་
འདི་སེམས་ཅན་དམྱལ་བ་རྣམས་ནས་ཤི་འཕོས་ཤིང་སེམས་ཅན་དམྱལ་བ་རྣམས་འབའ་ཞིག་ཏུ་
སྐྱེས་ཏེ་འདིས་འདི་ལྟ་བུའི་སྡུག་བསྔལ་རྙེད་པར་གྱུར་ཏོ།། བཙུན་པ་སེམས་ཅན་འདི་སྡུག་བསྔལ་འདི་
ལས་ནམ་ཐར་པར་འགྱུར་ལགས། བསྐལ་པ་བཟང་པོ་འདི་ཉིད་ལ་སངས་རྒྱས་ལྔ་བརྒྱ་འབྱུང་བར་
འགྱུར་ཏེ། དེའི་བར་དུ་ཡང་སེམས་ཅན་འདི་སེམས་ཅན་དམྱལ་བ་རྣམས་ནས་ཤི་འཕོས་ཤིང་སེམས་ཅན་
དམྱལ་བ་རྣམས་འབའ་ཞིག་ཏུ་སྐྱེ་བར་འགྱུར་ཏེ། འདི་ལྟ་བུའི་སྡིག་བསྔལ་ཤ་སྟག་རྙེད་ནས། དེའི་འོག་ཏུ་
སེམས་ཅན་དམྱལ་བའི་སྡུག་བསྔལ་ཟད་ནས་མིར་སྐྱེ་བ་འཐོབ་པར་འགྱུར་ཏེ། དེས་རིགས་ངན་གྱི་
ཁྱིམ་དུ་ཉིང་མཚམས་སྦྱོར་བར་འགྱུར་རོ། ། དེ་གང་གི་ཚེ་ཆེར་སྐྱེས་པ་དེའི་ཚེ་རི་དྭགས་གཤོར་དུ་
འགྲོ་བར་འགྱུར་ཏེ། དེ་དེར་སོང་བ་ན་ནགས་ཁྲོད་མེ་ཏོག་ཕུན་སུམ་ཚོགས་པ་འབྲས་བུ་ཕུན་སུམ་
ཚོགས་པ་བསིལ་གྲིབ་ཕུན་སུམ་ཚོགས་པ་ཞིག་ཏུ་ཕྱིན་ནས། དེས་བསམས་པ་གནས་འདི་ལྟ་བུར་ནི་
རི་དྭགས་རྣམས་འདུ་བར་འགྱུར་རོ་སྙམ་ནས། དེས་དེར་འཁྲུལ་འཁོར་དང་ནི་དང་གཏོར་བ་དང་
རྙིང་རྣམས་བཙུགས་ནས་འགྲོ་བར་བྱེད་དོ། ། དེ་ནས་དེའི་ཚེ་འཇིག་རྟེན་དུ་རང་སངས་རྒྱས་ཤིག་བྱུང་
སྟེ། དེ་ནགས་ཁྲོད་དེར་མཚན་མོ་གནས་འཆའ་བར་བྱེད་དེ། དེའི་དྲིས་རི་དྭགས་དེ་དག་དེའི་ཉིན་པར་
ནགས་ཁྲོད་དེར་མི་འོང་ངོ༌། ། རྔོན་པ་དེ་ཡང་དེར་སོང་ནས་ནགས་ཁྲོད་དེར་རང་སངས་རྒྱས་དེ་འབའ་
ཞིག་མཐོང་བ་ལས་གཞན་ཅི་ཡང་མ་རྙེད་ནས་དེས་འདི་སྙམ་དུ་སེམས་ཏེ། རབ་ཏུ་བྱུང་བ་འདི་
དག་ནི་གནས་འདི་ལྟ་བུ་ལ་དགའ་བ་སྐྱེད་པར་བྱེད་དེ། འདི་འདི་ན་འདུག་པར་གྱུར་ན་བདག་ལ་
-
--
--



ལས་འབྲས་ཀྱི་གསང་ལམ། །
གནོད་པར་འགྱུར་གྱིས། མ་ལ་བདག་གིས་འདི་གསད་གོར་མ་ཆག་སྙམ་ནས་དེས་རང་སངས་རྒྱས་དེ་
བསད་དེ། དེས་དེ་བསད་ནས་རྔོན་པ་དེ་ཤི་བའི་འོག་ཏུ་ཡང་སེམས་ཅན་དམྱལ་བ་ཆེན་པོ་མནར་མེད་
པར་སྐྱེ་བར་འགྱུར་ཏེ། དེ་དེར་ལོ་བརྒྱ་ཕྲག་དུ་མ་དང་ལོ་སྟོང་ཕྲག་དུ་མའི་བར་དུ་སེམས་ཅན་དམྱལ་བའི་
སྡུག་བསྔལ་མྱོང་བར་འགྱུར་རོ།། དེ་ནས་དེ་ལས་ཟད་ནས་ཡང་མིར་སྐྱེ་བ་འཐོབ་པར་ཡང་འགྱུར་ཏེ།
དེའི་ཚེ་ཡང་དག་པར་རྫོགས་པའི་སངས་རྒྱས་བླ་མ་ཞེས་བྱ་བ་འཇིག་རྟེན་དུ་འབྱུང་བར་འགྱུར་ཏེ།
དེའི་གསུང་རབ་ལ་འདི་རབ་ཏུ་བྱུང་ནས་ཉོན་མོངས་པ་ཐམས་ཅད་སྤངས་ཏེ་དགྲ་བཅོམ་པ་ཉིད་
མངོན་སུམ་དུ་བྱེད་པར་འགྱུར་རོ། ། དེས་དགྲ་བཅོམ་པ་ཉིད་ཐོབ་ནས་རྒྱལ་པོའི་ཕོ་བྲང་ཞིག་ཏུ་
འགྲོ་བར་འགྱུར་ཏེ། དེ་རྒྱལ་པོའི་སྐྱིད་མོས་ཚལ་དུ་གནས་འཆའ་བར་འགྱུར་རོ། ། རྒྱལ་པོ་དེ་ཡང་
བུད་མེད་ཀྱི་འཁོར་དག་གིས་ཞབས་འབྲིང་བྱས་ཏེ། སྐྱེད་མོས་ཚལ་དེར་འགྲོ་བར་འགྱུར་ལ། བུད་མེད་དེ་
དག་ཀྱང་སྐྱིད་མོས་ཚལ་དེར་མེ་ཏོག་དང་འབྲས་བུ་ལ་སྲེད་པས་ཕན་ཚུན་འཁྱམ་ཞིང་འགྲོ་བ་ལས།
དེའི་ཐད་དུ་ཕྱིན་ཏེ་ཆོས་མཉན་པའི་ཕྱིར་མདུན་དུ་འཁོད་དོ། ། རྒྱལ་པོ་དེས་ཀྱང་སྐྱེས་པའི་སྒྲ་ཐོས་
ནས་དེའི་ཐད་དུ་འགྲོ་བར་འགྱུར་ལ། དེ་མཐོང་ནས་ཁྲོས་ཏེ་ལྕག་གིས་གཞུས་ནས་དེའི་ལུས་དུམ་བུ་
དྲུག་ཏུ་བཅད་དེ། གསོན་པོར་གསལ་ཤིང་ལ་བཙུགས་ནས། རལ་གྲི་དང་། མདུང་མཐུང་དང་།
མདའ་བོ་ཆེ་དང་། རྡོ་རྗེ་རྩེ་གཅིག་པ་དང་མདུང་ཁ་ལེབ་རྣམས་ཀྱིས་ལུས་ལ་བསྣུན་ནས་ཁྱི་རྣམས་ལ་
བྱིན་པར་གྱུར་ཏེ། དེའི་སྡུག་སྔལ་གྱི་མཐའ་དེར་ཐུག་པར་འགྱུར་རོ། ། དེ་ནས་དེ་ཐོས་མ་ཐག་ཏུ་སྐྱེ་བོ་
ཕལ་པོ་ཆེ་དེ་དག་ཤས་ཆེར་སྐྱོ་བ་སྐྱེས་ཏེ། དེ་དག་གིས་བསམས་པ། འཁོར་བ་ན་འཁོར་ན་བདག་
ཅག་གིས་ཀྱང་སྡུག་བསྔལ་མི་བཟད་པ་དེ་ལྟ་བུ་རྙེད་པར་འགྱུར་རོ་སྙམ་མོ། ། དེ་ནས་བཅོམ་ལྡན་འདས་
ཀྱིས་དེ་དག་གི་ཡིད་སྐྱོ་བར་གྱུར་པ་ཐུགས་སུ་ཆུད་ནས་དེ་དང་འཐུན་པའི་ཆོས་བསྟན་ཏེ། སྟན་དེ་
ཉིད་ལ་འཁོད་བཞིན་དུ་ཁ་ཅིག་གིས་ནི་དྲོ་བར་གྱུར་པ་བསྐྱེད་དོ། །ཁ་ཅིག་གིས་ནི་རྩེ་མོ་དང་།
བདེན་པ་དང་། མཐུན་པའི་བཟོད་པ་དང་། འཇིག་རྟེན་གྱི་ཆོས་ཀྱི་མཆོག་དང་མཐོང་བའི་སྙོམས་
པར་འཇུག་པ་བསྐྱེད་དོ། ། ཁ་ཅིག་གིས་ནི་རྒྱུན་དུ་ཞུགས་པའི་འབྲས་བུ་མངོན་སུམ་དུ་བྱས་སོ། །
48



– ལས་འབྲས་ཀྱི་གསང་ལམ།
ཁ་ཅིག་ནི་ལན་ཅིག་ཕྱིར་འོང་བའི་འབྲས་བུ་མངོན་སུམ་དུ་བྱས་སོ། ། ཁ་ཅིག་གིས་ནི་ཕྱིར་མི་འོང་
བའི་འབྲས་བུ་མངོན་སུམ་དུ་བྱས་སོ། ། ཁ་ཅིག་གིས་ནི་རབ་ཏུ་བྱུང་ནས་དགྲ་བཅོམ་པ་ཉིད་མངོན་སུམ་
དུ་བྱས་སོ། ། ཁ་ཅིག་གིས་ནི་འཁོར་ལོས་སྒྱུར་བའི་རྒྱལ་པོར་འགྱུར་བའི་ས་བོན་བསྐྱེད་དོ། །
ཁ་ཅིག་གིས་ནི་སྟོབས་ཀྱི་འཁོར་ལོས་སྒྱུར་བར་འགྱུར་བ་དང་། ཁ་ཅིག་གིས་ནི་བརྒྱ་བྱིན་དུ་འགྱུར་བ་
དང་། ཁ་ཅིག་གིས་ནི་ཚངས་པར་འགྱུར་བ་དང་། ཁ་ཅིག་གིས་ནི་ཉན་ཐོས་ཀྱི་བྱང་ཆུབ་དང་།
ཁ་ཅིག་གིས་ནི་རང་སངས་རྒྱས་ཀྱི་བྱང་ཆུབ་དང་། ཁ་ཅིག་གིས་ནི་བླ་ན་མེད་པ་ཡང་དག་པར་རྫོགས་
པའི་བྱང་ཆུབ་ཀྱི་ས་བོན་བསྐྱེད་དོ། ། འཁོར་དེ་དག་གི་ནང་ནས་ཕལ་ཆེར་ནི་སངས་རྒྱས་ལ་གཞོལ།
ཆོས་ལ་འབབ་དགེ་འདུན་ལ་བབ་པར་མཛད་དེ། བཀོད་ནས་གཙུག་ལག་ཁང་དུ་གཤེགས་སོ།། །།
མདོ་ལས།
ལུས་ཅན་དག་གི་ལས་རྣམས་ནི།
བསྐལ་བ་བརྒྱར་ཡང་ཆུད་མི་ཟ།།
ཚོགས་ཤིང་དུས་ལ་བབ་པ་ན།།
འབྲས་བུ་ཉིད་དུ་སྨིན་པར་འགྱུར།།
49



ལས་འབྲས་ཀྱི་གསང་ལམ།
དགེ་ཚུལ་གྱིས་ཚུལ་ཁྲིམས་བསྲུངས་པའི་ལེའུ།
མདོ་མཛངས་བླུན་ལས།
བཅོམ་ལྡན་འདས་མྱ་ངན་ལས་འདས་ནས་ཡུལ་ཨན་ཏ་ཞེས་བྱ་བ་ན་དགེ་སློང་བསོད་
སྙོམས་པ་དགོན་པ་ལ་གནས་པར་དགའ་བ་སྤྱོད་ལམ་དང་ལྡན་པ་ཞིག་ཡོད་དོ། །དགེ་སློང་
བསོད་སྙོམས་པ་ནི་སངས་རྒྱས་ཀུན་གྱིས་བསྔགས་ཀྱི་ཕལ་གྱི་ནང་ན་གནས་པ་མ་ཡིན་ནོ། །
དེ་ཅིའི་ཕྱིར་ཞེ་ན། དགེ་སློང་བསོད་སྙོམས་པ་ནི་འདོད་པ་ཆུང་ཞིང་ཆོག་ཤེས་ཏེ། ཅི་ཡང་མི་བསོག་
ཅིང་ཟ་ཅིག་པ། བླ་གབ་མེད་པ། ཆོས་གོས་གསུམ་ལ་སོགས་པ་སྤྱོད་དེ་བཙུན་པའོ། ། གཙོ་བོའོ། །
དགེ་འདུན་གྱི་ནང་ན་གནས་པའི་དགེ་སློང་ནི་འདོད་པ་མང་བ་ཆོག་མི་ཤེས་པ་ལ་སོགས་པ། ཆགས་པ་
སེར་སྣ་བྱེད་པ་ཅི་ཡང་ཆགས་པས་གྲགས་པ་ཆེན་པོ་ཐོབ་པར་མི་འགྱུར་རོ། ། དགེ་སློང་བསོད་སྙོམས་
པ་དེ་ཡང་ཡོན་ཏན་སྤྱོད་པ་དང་ལྡན་ཏེ། དགེ་སྦྱོང་གི་འབྲས་བུ་ཐོབ་ནས་མངོན་པར་ཤེས་པ་དྲུག་
དང༌། རིག་པ་གསུམ་དང་། རྣམ་པར་ཐར་པ་བརྒྱད་ལ་གནས་དེ་སྤྱོད་ལམ་ཤིན་ཏུ་མཛེས་པས་ཀུན་ཏུ་
གྲགས་པར་གྱུར་ཏོ། ། དེའི་ཚེ་ཡུལ་ཨན་ཏ་ཞེས་བྱ་བ་ན་དགེ་བསྙེན་དཀོན་ཅོག་གསུམ་ལ་དད་པ།
སྲོག་མི་གཅོད་པ། མ་བྱིན་པར་མི་ལེན་པ། འདོད་པས་ལོག་པར་མི་གཡེམ་པ། རྫུན་དུ་མི་སྨྲ་བ།
སྨྱོ་བའི་ཁུ་བ་ཆང་མི་འཐུང་བའི་ཚུལ་ཁྲིམས་ལྔ་བསྲུང་བ་ཡོན་ཏན་དང་ལྡན་པ་ཞིག་ཡུལ་དེ་ན་འདུག་
པ་ལས། དགེ་བསྙེན་དེས་དགེ་སློང་བསོད་སྙོམས་པ་དེ་ལ་ཚེ་གཅིག་གི་བར་དུ་འཚོ་བ་སྦྱར་ཏེ། འཚོ་བ་
སྦྱར་བའི་བསོད་ནམས་ནི་མྱོང་བར་འགྱུར་རོ་སྙམ་ནས། གལ་ཏེ་བདག་གི་ཁྱིམ་དུ་སྤྱན་དྲངས་ཏེ་
ལམ་དུ་གྲང་བ་དང་ཚ་བས་ཉོན་མོངས་ཏེ་སྒོམ་པའི་བར་ཆད་དུ་ཡང་འགྱུར་ལ། ཕྱིས་རྣམ་པར་སྨིན་པ་
མྱོང་བ་ན་ཡང་བདག་གིས་བསམས་ཤིང་དོན་དུ་གཉེར་དགོས་པ་ཐོབ་པར་འགྱུར་རོ། ། གལ་ཏེ་
འཚོ་བ་གནས་སུ་བསྐྱལ་ན་ཕྱིས་རྣམ་པར་སྨིན་པ་ཡང་དོན་དུ་གཉེར་མི་དགོས་པར་ཐོབ་པར་འགྱུར་
རོ་སྙམ་དུ་བསམས་ནས། དགེ་བསྙེན་དེ་དད་པའི་སེམས་ཀྱིས་ཞལ་ཟས་རོ་བརྒྱ་དང་ལྡན་པ་དྲི་བསུང་
དང་ཁ་དོག་དང་ལྡན་པ་སྣ་ཚོགས་བཤམས་ཏེ་ཉིན་གཅིག་བཞིན་དུ་བསྐྱལ་ལོ། ། དགེ་སྦྱོང་ལ་བཟང་
50



ས་དུམས
ལས་འབྲས་ཀྱི་གསང་ལམ།
ངན་རྣམ་པ་བཞི་བརྟག་དཀའ་བ་ནི་ཇི་ལྟར་ཨ་མའི་འབྲས་བུ་སྨིན་ནམ་མ་སྨིན་པ་བརྟག་དཀའ་བ་
བཞིན་ནོ། ། དགེ་སློང་ཁ་ཅིག་སྤྱོད་ལམ་ཤིན་ཏུ་མཛེས་ཤིང་གོམ་པ་དལ་གྱིས་འགྲོ་ལ་གཉའ་ཤིང་
གང་ལས་མི་བལྟ་ཡང་ནང་འདོད་ཆགས་དང་ཞེ་སྡང་དང་གཏི་མུག་དང་བཅས་ལ། ཆོས་མ་ཡིན་པ་
སྤྱོད་ཅིང་ཚུལ་ཁྲིམས་ཉམས་པ་ཡང་ཡོད་དེ། དེ་ནི་ཨ་མའི་འབྲས་བུ་ཕྱི་རོལ་སྨིན་ལ་ནང་མ་སྨིན་པ་
དང་འདྲའོ། ། དགེ་སློང་ཁ་ཅིག་ནི་ཕྱི་རོལ་གྱི་སྤྱོད་པ་རྩིང་ལ་སྤྱོད་ལམ་དང་མི་ལྡན་ན་ཡང་ནང་
དགེ་སྦྱོང་གི་སྤྱོད་པ་དང་ཡོན་ཏན་དུ་ལྡན་ཏེ། བསམ་གཏན་དང་ཏིང་ངེ་འཛིན་དང་ཤེས་རབ་ཏུ་ལྡན་པ་
ཡོད་དེ། དེ་ནི་ཨ་མའི་འབྲས་བུ་ནང་སྨིན་ལ་ཕྱིར་རོལ་མ་སྨིན་པ་དང་འདྲའོ། ། དགེ་སློང་ཁ་ཅིག་ནི་
སྤྱོད་ལམ་རྩིང་ལ་ཉེས་པ་བྱེད་ཅིང་ཚུལ་ཁྲིམས་ཀྱང་ཉམས་ལ་ནང་ཡང་འདོད་ཆགས་དང་ཞེ་སྡང་དང་
གཏི་མུག་དང་སེར་སྣ་དང་ཕྲག་དོག་ཏུ་བཅས་པ་ཡང་ཡོད་དེ། དེ་ནི་ཨ་མའི་འབྲས་བུ་ཕྱིར་རོལ་
ཀྱང་མ་སྨིན་ལ་ནང་ཡང་མ་སྨིན་པ་དང་འདྲའོ། །དགེ་སློང་ཁ་ཅིག་ནི་སྤྱོད་ལམ་མཛེས་ཤིང་ཚུལ་ཁྲིམས་
དང་ལྡན་ལ་ནང་ཡང་དགེ་སློང་གི་ཡོན་ཏན་དང་ཚུལ་ཁྲིམས་དང་ཏིང་ངེ་འཛིན་དང་ཤེས་རབ་ཏུ་
ལྡན་པ་ཡང་ཡོད་དེ། དེ་ནི་ཨ་མའི་འབྲས་བུ་ཕྱི་ནང་གཉིས་ཀ་སྨིན་པ་དང་འདྲའོ། ། བསོད་སྙོམས་
པའི་དགེ་སློང་དེ་ཕྱི་ནང་གཉིས་དང་ལྡན་པ་ཡང་དེ་དང་འདྲའོ། ། ཡོན་ཏན་དང་སྤྱོད་པ་ཡོངས་སུ་
རྫོགས་པས་ཐམས་ཅད་ཀྱིས་རིམ་གྲོ་དང་བཀུར་སྟི་བྱེད་དོ། ། དེའི་ཚེ་ཡུལ་དེ་ན་ཁྱིམ་བདག་དཀོན་
ཅོག་གསུམ་ལ་ཤིན་ཏུ་དད་པ་ཞིག་ལ་བུ་ཁྱེའུ་ཞིག་ཡོད་དེ་དེས་འདི་སྙམ་དུ་བསམས་སོ། ། བདག་གི་
བུ་འདི་རབ་ཏུ་དབྱུང་ལ་སྟོན་པ་མཁས་པ་ཞིག་ལ་བཅོལ་ལོ། ། དེ་ཅིའི་ཕྱིར་ཞེ་ན། དགེ་བའི་བཤེས་
གཉེན་ལ་བརྟེན་པ་ནི་དགེ་བ་ཡང་འཕེལ་བར་འགྱུར། སྡིག་པའི་གྲོགས་པོ་ལ་བརྟེན་པ་ནི་སྡིག་པའི་
ཆོས་སྐྱེ་བར་འགྱུར་ཏེ། དཔེར་ན་རླུང་གི་རང་བཞིན་ནི་སྟོང་མོད་ཀྱི་ཙན་དན་གྱི་ཚལ་ལམ་ཙམ་པ་ཀའི་
ཚལ་ལས་འོངས་ནས་རླུང་དེ་ལས་དྲི་བསུང་ཞིམ་པོ་བྲོའོ། ། གལ་ཏེ་མནམ་ཞིང་གཙོག་པའམ་རོ་
བསུངས་པའི་ཕྱོགས་ནས་འོངས་ན་རླུང་དེ་ཡང་མནམ་མོ། ། དཔེར་ན་གོས་གསར་བ་ཡང་སྤོས་
ཀྱི་སྣོད་དུ་གཞུག་ན་གོས་དེ་ལ་ཡང་སྤོས་བྲོའོ། ། གལ་ཏེ་མནམ་པ་བསུངས་པའི་གནས་སུ་བཞག་ན་



ལས་འབྲས་ཀྱི་གསང་ལམ།
གོས་དེ་ཡང་མནམ་མོ། ། དགེ་བའི་བཤེས་གཉེན་ལ་བརྟེན་ན་དགེ་བ་ཡང་ཉིན་གཅིག་བཞིན་འཕེལ་གྱི།
སྡིག་པའི་གྲོགས་པོ་ལ་བརྟེན་ན་སྡིག་པ་སྐྱེ་ཞིང་འཕེལ་བར་འགྱུར་གྱི། དེ་བས་ན་བདག་གི་བུ་འདི་ཡང་དགེ་སློང་
བཙུན་པ་འདི་ལཕུལ་ཏེ་རབ་ཏུ་དབྱུང་ངོ་སྙམ་དུ་བསམས་ནས། དགེ་སློང་དེ་གང་ན་བ་དེར་སོང་སྟེ་འདི་སྐད་
ཅེས་སྨྲས་སོ། ། བདག་གི་བུ་འདི་རབ་ཏུ་འབྱུང་བར་དད་ཀྱིས་བཙུན་པས་ཐུགས་བརྩེ་བར་དགོངས་ཏེ་རབ་ཏུ་
དབྱུང་བར་གསོལ་ལོ། །གལཏེ་མི་གནང་ན་སླར་ཡང་ཁྱིམ་དུ་ཁྲིད་དེ་མཆིའོ། ། དེ་ནས་དགེ་སློང་གིས་རྫུ་འཕྲུལ་
གྱི་མིག་གིས་བརྟགས་ནས་ཁྱེའུ་འདི་རབ་ཏུ་བྱུང་ན་ཚུལ་ཁྲིམས་དག་པར་བསྲུང་ཞིང་སངས་རྒྱས་ཀྱི་
ཆོས་འཕེལ་བར་རྟོགས་ནས་རབ་ཏུ་ཕྱུང་ཏེ་དགེ་ཚུལ་དུ་བྱས་སོ། །དེའི་ཚེ་ན་འཚོ་བ་སྦྱོར་བའི་དགེ་
བསྙེན་དེ་ལ་ཁྱིམ་བདག་མཛའ་བོ་ཞིག་ཡོད་དེ། ཁྱིམ་བདག་དེས་དུས་ཀྱི་སྟོན་མོ་ཞིག་སྦྱར་ནས་
དགེ་བསྙེན་དེ་དང་ཆུང་མ་དང་བུ་དང་བྲན་ཕོ་དང་བྲན་མོ་དང་ཁྱིམ་གང་གི་མི་ཀུན་བོས་སོ། །
ཕྱི་ཉིན་མགྲོན་དུ་འགྲོ་བ་ལས་དགེ་བསྙེན་དེས་འདི་སྙམ་དུ་བསམས་སོ། ། བདག་ཅག་ཀུན་མགྲོན་དུ་
འགྲོ་ན་ཁྱིམ་འདི་སུས་བསྲུང་། གལ་ཏེ་ནན་གྱིས་འགའ་ཞིག་བཞག་ན་དེའི་སྒོར་ཕམ་སྟེ་སྐལ་བ་ཆད་
པར་འགྱུར་གྱི། དེ་ལ་སུ་ཞིག་འདུག་པར་དགའ་ན་མགྲོན་ལས་ཕྱིར་འཁོར་མ་ཐག་ཏུ་དྲིན་བཟོ་ཞིང་
ལན་བྱའོ་ཞེས་སྨྲས་པ་དང་། དགེ་བསྙེན་དེའི་བུ་མོ་ཞིག་ཡོད་པ་དེས་ཕ་ལ་འདི་སྐད་ཅེས་སྨྲས་སོ། །
ཁྱིམ་གྱི་མི་འདི་དག་ཐམས་ཅད་མགྲོན་དུ་མཆི་བར་བགྱིས་ཏེ། བདག་གིས་ཁྱིམ་བསྲུང་ངོ་ཞེས་སྨྲས་ནས།
ཕས་ཀྱང་ཤིན་ཏུ་ལེགས་སོ་ལེགས་སོ། ། ཁྱོད་ཀྱིས་ཁྱིམ་བསྲུངས་ན་ཁྱོད་ཀྱི་མདང་མི་འདྲ་བ་མེད་དེ་
སྟོར་བའམ་ཉེས་པ་འབྱུང་གིས་མི་དོགས་སོ་ཞེས་སྨྲས་ནས་ཁྱིམ་གང་གི་མི་ཀུན་མགྲོན་དུ་དོང་ངོ༌། །
བུ་མོས་ཀྱང་སྒོ་རྣམས་དམ་དུ་བཅད་དེ་གཅིག་པུ་ཁྱིམ་ན་འདུག་གོ། །དེའི་ཉིན་པར་དགེ་བསྙེན་དེ་
བྲེལ་བས་བསོད་སྙོམས་བསྐྱལ་བ་བརྗོད་ནས་དེའི་ཚེ་ན་དགེ་སློང་དེ་འདི་སྙམ་དུ་ཉི་མ་ཡང་ཡོལ་ལ་
ཁད་ན་ཁྱིམ་པ་ལ་དོན་མང་བས་བརྗེད་པ་སྲིད་དམ། ཟན་མི་ཟ་བ་མི་རིགས་ཀྱིས་ལེན་དུ་གཏང་ངོ་
སྙམ་དུ་བསམས་ནས། དགེ་ཚུལ་དེ་ལ་བསྒོ་བ་ཁྱོད་སྤྱོད་ལམ་ཤིན་བསྡམས་ཏེ་བཅོམ་ལྡན་འདས་ཀྱིས་
གསུངས་པ་ལྟར་གྲོང་ནས་བསོད་སྙོམས་ལོངས་ཤོག ཇི་ལྟར་བུང་བ་རྣམས་མེ་ཏོག་གི་ཁ་དོག་དང་དྲི་
52



པའr/
- ལས་འབྲས་ཀྱི་གསང་ལམ།
བསུང་ལ་མི་གནོད་པ་བཞིན་ཆགས་པར་མ་བྱེད་པར་ཁྱིམ་ནས་བསོད་སྙོམས་ལོངས་ཤིག གཟུགས་དང་
སྒྲ་དང་དྲི་དང་རོ་དང་རེག་བྱ་ལ་མ་ཆགས་པར་དབང་བོ་རྣམས་སྲུངས་ཤིག གལ་ཏེ་ཚུལ་ཁྲིམས་བསྲུངས་
ན་གདོན་མི་ཟ་བར་འབྲས་བུ་ཐོབ་པར་འགྱུར་གྱི། ལྷས་བྱིན་ལྟ་བུ་མདོ་སྡེ་མང་དུ་ཁ་ཏོན་ཤེས་ཀྱང་ཉེས་པ་
བྱས་ཏེ་ཚུལ་ཁྲིམས་ཉམས་པས་མཚམས་མེད་པའི་སེམས་ཅན་དམྱལ་བར་སྐྱེས་སོ། ། ཀོ་ཀ་ལི་ཀ་ལྟ་བུ་སྐུར་བ་
འདེབས་ཤིང་ཚུལ་ཁྲིམས་ཉམས་པས་དེ་ཡང་སེམས་ཅན་དམྱལ་བར་སྐྱེས་སོ། ། ཙུའུ་ལི་བནཏ་ལྟ་བུ་ཚིགས་སུ་
བཅད་པ་གཅིག་ལས་མི་ཤེས་མོད་ཀྱི་ཚུལ་ཁྲིམས་བསྲུངས་པས་དགྲ་བཅོམ་པར་གྱུར་ཏོ། ། ཚུལ་ཁྲིམས་ནི་
མྱ་ངན་ལས་འདའ་བའི་སྒོར་འཇུག་ཅིང་ཤིན་ཏུ་བདེ་བའི་རྒྱུར་འགྱུར་ཏེ། དཔེར་ན་བྲམ་ཟེའི་ཆོས་ཀྱིས་
ཟླ་བ་གསུམ་མམ་ཟླ་བ་བཞིའི་བར་དུ་མཆོད་སྟོད་བྱེད་དེ། དེ་ཡང་བྲམ་ཟེ་མཁས་པ་རིག་པ་དང་ལྡན་པ་
ཚུལ་ཁྲིམས་བསྲུང་བ་ཚངས་པར་སྤྱོད་པ་དག་འབོད་ཀྱི་ཐམས་ཅད་ནི་མ་ཡིན་ནོ། ། གང་སྟོན་མོ་ལ་
འོང་བ་ལག་པའི་མཁྲིག་མ་ལ་ཀེའུ་ལིའི་རྒྱས་འདེབས་སོ། ། བྲམ་ཟེ་གཅིག་ཅིག་ཡོན་ཏན་དང་ལྡན་ཡང་
རང་བཞིན་གྱིསསྲེད་པ་ཅན་ཞིག་ཡིན་པས་སྦྲང་རྩི་དང་མངར་བ་ལ་ཆགས་པས་མཁྲིག་མ་ལ་རྒྱས་བཏབ་
པ་བལྡགས་ཏེ་མི་སྣང་བར་བྱས་སོ། ། ཕྱི་དེ་ཉིད་སྟོན་མོ་ལ་འདུས་ནས་སྒོ་བས་རྒྱ་བལྟས་ན་ཀུན་ཏུ་རྒྱུ་
དེ་ལ་མེད་པར་གྱུར་ནས། སྒོ་བས་ཀྱང་ནང་དུ་མ་བཏང་ནས་ཁྱོད་ཀྱི་རྒྱ་ག་རེ་ཞེས་དྲིས་པས་མངར་བས་
བལྡགས་ཏེ་མེད་པར་བྱས་སོ་ཞེས་སྨྲས་སོ། ། ཀུན་ཏུ་རྒྱུ་དེ་མངར་བ་ཅུང་ཟད་ཙམ་ལ་ཆགས་པ་ཟླ་བ་
བཞིའི་སྟོན་མོ་ཁ་ཟས་ཁ་དོག་དང་དྲི་བསུང་ལྡན་ཞིང་རོ་ཞིམ་པོ་རྣམ་པ་སྣ་ཚོགས་དང་ཡོན་རིན་པོ་
ཆེ་མང་པོ་ཡང་ཤོར་གྱི། ཁྱོད་ཀྱང་དེ་ལྟ་བུར་ཅུང་ཟད་ཙམ་ལ་ཆགས་པའི་ཕྱིར་ཚུལ་ཁྲིམས་ཀྱི་
རྒྱ་ཉམས་པར་མ་བྱེད་ཅིག་ལྷ་དང་མིའི་འདོད་པ་ལྔའི་རོ་ཞིམ་པོ་དང་ཟག་པ་མེད་པ་དང་བྱང་ཆུབ་
ཀྱི་ཕྱོགས་ཀྱི་ཆོས་སུམ་ཅུ་རྩ་བདུན་དང་མྱ་ངན་ལས་འདའ་བའི་བདེ་བ་དང་ཆོས་རིན་པོ་ཆེ་ཚད་
མེད་པ་དག་སྟོང་བར་གྱུར་ཏ་རེ། དུས་གསུམ་གྱི་སངས་རྒྱས་ཀྱི་ཚུལ་ཁྲིམས་ཉམས་ཤིང་དཀོན་ཅོག་
གསུམ་དང་སློབ་དཔོན་དང་དགེ་འདུན་གྱི་རིགས་སུན་པར་མ་བྱེད་ཅིག་ཅེས་བསྒོས་ནས། སློབ་དཔོན་
གྱི་རྐང་པ་ལ་ཕྱག་བཙལ་ཏེ་དེའི་ཁྱིམ་དུ་སོང་ངོ༌། ། དེར་ཕྱིན་པ་དང་སྒོ་བརྡུངས་པས་བུ་མོས་སུ་ཡིན་
53



ལས་འབྲས་ཀྱི་གསང་ལམ།
ཞེས་བོས་སོ། ། དགེ་ཚུལ་གྱིས་བདག་སློབ་དཔོན་གྱི་བསོད་སྙོམས་ལེན་དུ་འོངས་སོ་ཞེས་སྨྲས་པ་དང་།
བུ་མོ་དེ་རབ་ཏུ་དགའ་ནས་ད་ནི་རེ་བ་རྙེད་དོ་སྙམ་ནས་སྒོ་ཕྱེའོ། ། དགེ་ཚུལ་ནང་དུ་འོངས་པ་དང་བུ་མོ་
དེ་ཡང་ལོ་བཅུ་དྲུག་ལས་མ་ལོན་ཏེ་མངའ་བྱད་ལེགས་བལྟ་ན་སྡུག་པ་མཛེས་པ་བཟང་བ་ཞིག་སྟེ། འདོད་ཆགས་
ཀྱིས་བསླུའོ་སྙམ་སྟེ། དགེ་ཚུལ་དེའི་མདུན་དུ་བསླུ་བ་མང་པོ་བྱས་ཏེ་ཤིན་ཏུ་འདོད་པས་དགེ་ཚུལ་དེ་ལ་
བཏེགས་སོ། ། དགེ་ཚུལ་དེ་འདི་སྙམ་དུ་བུ་མོ་འདི་རླུང་ནད་ལངས་སམ་སྨྱོས་སམ་འོན་ཏེ་བུ་མོ་འདི་
འདོད་ཆགས་ཀྱིས་གདུངས་ཏེ་འདོད་ཆགས་ཀྱི་མེས་ངའི་ཚུལ་ཁྲིམས་འཚིག་པར་བྱེད་དམ་སྙམ་དུ་
བསམ་ནས། སྤྱོད་ལམ་ཤིན་ཏུ་བསྡམས་ཏེ་མདངས་ཀྱང་མ་གྱུར་པར་འདུག་གོ། ། བུ་མོ་དེས་ལུས་སྨད་
ལྔ་ས་ལ་གཏུགས་ཏེ་ཕྱག་བྱས་ནས་དགེ་ཚུལ་ལ་འདི་སྐད་ཅེས་སྨྲས་སོ། །བདག་རྟག་ཏུ་རེ་བ་ཡང་དེང་གི་
དུས་སུ་གྲུབ་བོ། ། བདག་ཁྱོད་ལ་སྨྲ་བ་ཞིག་ཏོད་དེ་རྟག་ཏུ་དྲན་ན་སྐབས་མ་རྙེད་དོ། ། ཁྱོད་ཀྱང་
རྟག་ཏུ་བདག་ལ་དགོངས་པ་འདྲ་ན་བདག་གི་རེ་བ་བསྐང་དུ་གསོལ། ཁྱིམ་འདིའི་ནང་ན་རིན་པོ་ཆེ་
དང་གསེར་དང་དངུལ་དང་བང་མཛོད་མང་བ་ནི་རྣམ་ཐོས་ཀྱི་བུའི་གཏེར་དང་འདྲ་བར་ཡོད་ཀྱང་
བདག་པོ་མེད་ཀྱི་ཁྱོད་ཀྱིས་ཁྱིམ་དང་བཅས་པའི་བདག་པོ་མཛད་དུ་གསོལ། བདག་ཁྱོད་ཀྱི་ཁོལ་མོ་
བགྱིས་ཏེ་བཀུར་སྟི་དང་རིམ་གྲོ་བགྱི། འདི་ལས་མི་འགལ་ཞིང་བདག་གི་རེ་བ་བསྐང་དུ་གསོལ།
དགེ་ཚུལ་གྱིས་བསམས་པ། བདག་གིས་སྡིག་པའི་ལས་ཅི་ཞིག་བྱས་ན་འདི་ལྟ་བུའི་རྐྱེན་སྡིག་པ་དང་
ཕྲད་པར་འགྱུར། བདག་ལུས་དང་སྲོག་ཡལ་ཡང་བླའི། དུས་གསུམ་གྱི་སངས་རྒྱས་ཀྱིས་བཅས་པའི་
ཚུལ་ཁྲིམས་ཉམས་པར་མི་བྱའོ། ། སྔོན་དགེ་སློང་དག་སྨད་འཚོང་མའི་ནང་དུ་ཕྱིན་ཀྱང་མེའི་དོང་དུ་
མཆོངས་ཀྱང་བླའི་ཚུལ་ཁྲིམས་ཉམས་པར་མི་བྱའོ། ། གཞན་ཡང་དགེ་སློང་དག་ནི་མི་རྒོད་ཀྱིས་
བཅོམ་ནས་རྩྭ་ལ་བཏགས་དེ་རླུང་གིས་བཤུད་ཅིང་ཉི་མས་བསྲེགས་པ་དང་། སྲིན་བུ་མང་པོས་ཟ་
ཡང་ཚུལ་ཁྲིམས་བསྲུང་བའི་ཕྱིར་རྩ་གཅོད་ཅིང་མི་འགྲོའོ། ། བྱ་གག་གིས་ནོར་བུ་མིད་པ་དགེ་སློང་
གིས་མཐོང་ཡང་ཚུམ་ཁྲིམས་བསྲུང་བའི་ཕྱིར་སྡུག་བསྔལ་མྱོང་བར་བྱེད་ཀྱི་གཏམ་མི་ཟེར་རོ། ། གྲུ་ཞིག་
པ་ལས་དགེ་སློང་གིས་ཤིང་ལེབ་ལ་འཇུ་བ་ཡང་ཚུལ་ཁྲིམས་བསྲུང་བའི་ཕྱིར་ཤིང་ལེབ་དེ་དགེ་སློང་
54



ལས་འབྲས་ཀྱི་གསང་ལམ།
གྲོགས་པོ་གྲལ་མཐོ་བ་ལ་ཕུལ་ནས་རྒྱ་མཚོར་ཤི་བ་ལ་སོགས་པ་དེ་དག་འབའ་ཞིག་སངས་རྒྱས་ཀྱི་
ཉེ་གནས་ཚུལ་ཁྲིམས་བསྲུངས་པ་ཡིན་གྱི། བདག་ཅག་གིས་བསྲུང་བ་མ་ཡིན་ནམ། དེ་བཞིན་གཤེགས་
པ་ཡང་དེ་འབའ་ཞིག་གི་སྟོན་པ་ཡིན་གྱི་བདག་ཅག་གི་སྟོན་པ་མ་ཡིན་ནམ། དཔེར་ན་ཙམ་པ་ཀའི་
མེ་ཏོག་ཟར་མ་དང་ལྷན་ཅིག་ཏུ་བཙིར་ན་ཙམ་པ་ཀའི་དྲི་ཞིམ་པོ་ཡང་ཟར་མའི་མར་ལ་བྲོ་བར་
འགྱུར་ཏེ། བདག་ནི་དེ་ལྟ་མ་ཡིན་གྱི་དགེ་བའི་བཤེས་གཉེན་གྱིས་ཡོངས་སུ་ཟིན་ན། ཅིའི་ཕྱིར་དེང་འདིར་
སྡིག་པ་མི་དགེ་བའི་ཆོས་བྱེད་པར་འགྱུར། ལུས་དང་སྲོག་ཡལ་ཡང་བླའི་ནམ་དུ་ཡང་ཚུལ་ཁྲིམས་
ཉམས་ཤིང་སངས་རྒྱས་དང་ཆོས་དང་དགེ་འདུན་དང་ཕ་མ་དང་སློབ་དཔོན་དང་བླ་མའི་རིགས་སུན་
པར་མི་བྱའོ། ། ཡང་བསམ་པ་གལ་ཏེ་བདག་བྲོས་ན་ནི་བུ་མོ་འདི་འདོད་ཆགས་ཀྱིས་གདུངས་པས་
ཁྲེལ་བ་དང་ངོ་ཚ་བ་ཡང་མེད་དེ་ཕྱི་རོལ་ཏུ་བདག་ཟིན་ནས་བདག་ལ་སྐུར་བ་འདེབས་པར་འགྱུར་ཏེ།
གྲོང་མི་དག་གིས་མཐོང་ན་རིགས་སུན་འབྱིན་པར་འགྱུར་གྱིས་བདག་ནི་ངེས་པར་ཁང་པ་འདི་ཉིད་དུ་
ཚེ་འཕོ་བར་བྱའོ་སྙམ་དུ་བསམ་ནས་བུ་མོ་དེ་ལ་འདི་སྐད་ཅེས་སྨྲས་སོ། ། སྒོ་དག་དམ་དུ་ཆོད་ཅིག་
བདག་གིས་ཁང་བ་གཅིག་གི་ནང་དུ་བྱ་བ་ཅུང་ཟད་ཅིག་ཡོད་པ་དེ་བྱས་ནས་ཁྱོད་དང་ཕྲད་པར་བྱའོ་
ཞེས་བསྒོས་ནས། བུ་མོ་ཕྱིར་སྒོ་གཅོད་དུ་སོང་བའི་འོག་ཏུ་དགེ་ཚུལ་གྱིས་ཁང་བ་གཅིག་གི་ནང་དུ་
ཞུགས་ནས་སྒོ་གཏན་དམ་དུ་བཅུག་སྟེ། ནང་ནས་སྤུ་གྲི་རྙེད་པས་རབ་ཏུ་དགའ་སྟེ་ལུས་ལ་གྱོན་པའི་
གོས་རྣམས་ཀྱང་ཕུད་ནས་གདང་བུ་ལ་བཟར་ཏེ་ཐལ་མོ་སྦྱར་ནས། གྲོང་ཁྱེར་ཀུ་ཤ་གང་ན་བར་
སངས་རྒྱས་མྱ་ངན་ལས་འདས་པའི་གནས་ལོགས་སུ་པུས་མོ་བཙུགས་ནས་འདི་སྐད་ཅེས་ཡིད་དམ་
བཅས་སོ། ། བདག་ནི་སངས་རྒྱས་དང་ཆོས་དང་དགེ་འདུན་སྤོང་བ་མ་ལགས། མཁན་པོ་དང་སློབ་དཔོན་
སྤོང་བ་མ་ལགས། ཚུལ་ཁྲིམས་སྤོང་བ་མ་ལགས་ཀྱིས་ཚུལ་ཁྲིམས་བསྲུང་བའི་སླད་དུ་ལུས་འདི་སྤོང་ངོ་། །
བདག་གར་སྐྱེས་ཀྱང་སངས་རྒྱས་ཀྱི་བསྟན་པ་ལ་རབ་ཏུ་འབྱུང་བ་དང་ཚངས་པར་སྤྱོད་པ་རྣམ་པར
དག་པ་དང་ཟག་པ་ད་པ་དང་འབྲས་བུ་གྲུབ་པར་གྱུར་ཅིག་ཅེས་སྨོན་ལམ་བཏབ་ནས། རང་གི་མགུལ་
བ་བཅད་དེ་ཚེ་འཕོས་སོ། ། ཁྲག་གིས་གཡོགས་ནས་ལུས་ཀྱང་ཁྲག་གིས་དམར་བོར་གྱུར་ཏོ། །
55



，
，
་
，
ཟ་ལས
ལས་འབྲས་ཀྱི་གསང་ལམ།
དེའི་ཚེ་ན་བུ་མོ་དེ་ད་རེ་ཐོགས་སྙམ་ནས་སྒོ་དྲུང་དུ་སོང་སྟེ་བོས་ན་ཅང་མི་ཟེར་རོ། ། བུ་མོས་སྒོ་
ཕྱེ་སྟེ་བལྟས་པས་ཚེ་འཕོས་ཟིན་པ་མཐོང་ནས་བསམས་པ་བཞིན་དུ་མ་གྱུར་པས་འདོད་པའི་སེམས་ཀྱང་
ཞི་སྟེ། བུ་མོ་དེ་ཤིན་ཏུ་མ་དགའ་བས་གདུངས་པས་སྐུ་ཡང་བཤིག་བདག་གི་གདོང་ཡང་སེན་མོས་བྲད་དེ་
ས་ལ་འགྲེ་ཞིང་ངུའོ། ། བུ་མོའི་ཕ་མ་སྟོན་མོ་ལས་ཕྱིར་ལོག་ནས་སྒོ་བརྡུངས་ཏེ་བོས་ན་བུ་མོ་ཅང་མི་སྨྲ་
བས་མི་ཞིག་ནང་དུ་བཏང་སྟེ་སྒོ་འབྱེད་དུ་བཅུག་ནས་བུ་མོ་དེ་དེ་ལྟ་བུར་གྱུར་པ་མཐོང་བ་དང་། བུ་མོ་
ལ་སྨྲས་པ། ཁྱོད་ཅི་ཉེས་གཅིག་གིས་ཀྱལ་ཀ་བྱས་ཏེ་ཁྱོད་ཀྱི་རིགས་སུན་པར་བྱས་སམ་ཞེས་དྲིས་པས་བུ་མོ་
ཅང་མི་སྨྲ་བར་འདི་སྙམ་དུ་བསམས་སོ། ། བདག་གིས་དྲང་པོ་སྨྲས་ན་ནི་རབ་ཏུ་ཡང་ངོ་ཚ་བ་ཞིག་གལ་ཏེ་
དགེ་ཚུལ་གྱིས་ཀྱལ་ཀ་བྱས་ཞེས་སྨྲས་ན་ནི་འཕགས་པ་ལ་སྐུར་བས་སེམས་ཅན་དམྱལ་བར་ལྷུང་སྟེ་
སྡུག་བསྔལ་མང་པོ་མྱོང་བར་འགྱུར་གྱིས་མི་བསླུ་བར་དྲང་པོར་སྨྲའོ་སྙམ་དུ་བསམས་ནས། བདག་
གཅིག་པུ་ཁང་བ་བསྲུང་ཞིང་མཆིས་པ་ལས་དགེ་ཚུལ་དེ་སློབ་དཔོན་གྱི་བསོད་སྙོམས་ལེན་དུ་འོངས་
ནས་བདག་གི་འདོད་ཆགས་ཀྱི་མེ་མཆེད་པས་དགེ་ཚུལ་ལ་བཏེགས་ན་ཚུལ་ཁྲིམས་བསྲུང་བ་ཞིག་པས་
སེམས་འགྱུར་དུ་མ་བཏུབ་སྟེ་དགེ་ཚུལ་དེ་ཐབས་བྱས་ནས་ཁང་བའི་ནང་དུ་ཞུགས་ཏེ་ཚེ་འཕོས་པར་
གྱུར་ཏོ། ། བདག་གི་ལུས་བཙོག་པ་འདིས་སྣོད་ཡོངས་སུ་དག་པ་མ་རུངས་པར་བྱས་པའི་སྟེང་དུ་
ཁ་ན་མ་ཐོ་བའི་ཉེས་པ་བགྱིས་པས་བདག་མི་དགའ་འོ། ། དེ་སྐད་ཅེས་སྨྲས་པ་བུ་མོའི་ཕས་ཐོས་ནས་
ཀྱང་ངོ་མཚར་དུ་གྱུར་ཏོ། ། དེ་ཅིའི་ཕྱིར་ཞེ་ན། ཀུན་ནས་ཉོན་མོངས་པ་ནི་ཆོས་ཉིད་ཀྱིས་དེ་དང་འདྲ་
བར་རྟོགས་པའི་ཕྱིར་རོ། ། བུ་མོ་ལ་སྨྲས་པ། ཆོས་ཐམས་ཅད་མི་རྟག་པ་ཡིན་གྱི་མྱ་ངན་མ་བྱེད་ཅིག་
ཅེས་བསྒོས་ནས་ཁང་བར་ཞུགས་ཏེ་བལྟས་པས། དགེ་ཚུལ་གྱི་རུས་བུ་ཙན་དན་དམར་བོ་ལྟར་ཁྲག་གིས་
བསྒོས་པ་མཐོང་ནས། ཕྱག་བྱས་ཏེ་སངས་རྒྱས་ཀྱི་ཚུལ་ཁྲིམས་བསྲུང་བའི་ཕྱིར་ལུས་དང་སྲོག་ལ་ཡང་
མི་བལྟ་བ་ལེགས་སོ་ཞེས་བསྔགས་སོ། ། དེའི་ཚེ་ན་རྒྱལ་པོ་དེའི་ཡུལ་ཁྲིམས་ཀྱིས་དགེ་སློང་དག་ཁྱིམ་
པའི་ཁྱིམ་དུ་ཚེ་འཕོས་ན་གསེར་གྱི་དོང་ཙེ་སྟོང་སླར་འབུལ་ལོ། ། དེའི་ཚེ་དགེ་བསྙེན་དེ་ཡང་གསེར་གྱི་
དོང་ཙེ་སྟོང་ཁྱེར་ནས་ཕོ་བྲང་དུ་སོང་སྟེ། རྒྱལ་པོ་ཆེན་པོ། བདག་ལ་ནོངས་པ་བྱུང་གིས་དོང་ཙེ་



- ལས་འབྲས་ཀྱི་གསང་ལམ།
འདི་དག་བཞེས་ཤིག་ཅེས་གསོལ་བ་དང་། རྒྱལ་པོས་དེ་ལ་བཀའ་བསྩལ་བ། ཁྱོད་ནི་ཡུལ་ཕྱོགས་ན་
དཀོན་ཅོག་གསུམ་ལ་དད་ཅིང་དམ་པའི་ཆོས་ལ་མོས་པས་རང་བཞིན་གྱིས་དྲང་ལ། སྤྱོད་པ་ཉམས་
འོག་ཏུ་ཆུད་པ་ནི་ཁྱོད་གཅིག་པུར་ཟད་ན་ཁྱོད་ལ་ཉེས་པ་ཅི་ཞིག་བྱུང་། དགེ་བསྙེན་གྱིས་བདག་གི་
བུ་མོ་ནི་སྨད་དེ། དགེ་ཚུལ་གྱིས་ཅི་ལྟར་ཚུལ་ཁྲིམས་བསྲུངས་པའི་ཡོན་ཏན་ནི་བསྔགས་ནས་ཇི་ལྟར་
གྱུར་པ་རྒྱས་པར་གསོལ་ཏོ། ། རྒྱལ་པོས་བཀའ་སྩལ་བ། དགེ་ཚུལ་ཚུལ་ཁྲིམས་བསྲུང་བའི་ཕྱིར་
ལུས་དང་སྲོག་ལ་ཡང་མ་བལྟས་པར་ཟད་ཀྱི། ཁྱོད་ལ་ཉེས་པ་མེད་ཀྱི་དོང་ཙེ་ཁྱེར་ལ་ཕྱིར་ཁྱིམ་དུ་
སོངས་ཤིག ང་ཡང་ཁྱོད་ཀྱི་ཁྱིམ་དུ་དགེ་ཚུལ་དེ་ལ་མཆོད་པ་ཞིག་བྱེད་དུ་འོང་ངོ་ཞེས་བཀའ་བསྩལ་ནས།
གསེར་གྱི་རྔ་བརྡུངས་ཏེ་འཁོར་ཐམས་ཅད་འདུས་ལ་ཞམ་འབྲིང་དུ་ཆས་ཤིག དགེ་བསྙེན་དེའི་
ཁྱིམ་དུ་འདོང་ངོ་ཞེས་བཀར་བཏགས་སོ། ། དེ་ནས་རྒྱལ་པོ་དེའི་ཁྱིམ་དུ་གཤེགས་ཏེ་དགེ་ཚུལ་གྱི་
རུས་བུ་ཙན་དན་དམར་བོ་ལྟར་ཁྲག་གིས་བསྒོས་པ་གཟིགས་ནས་ཕྱག་བཙལ་ཏེ། ཡོན་ཏན་བསྔགས་ནས་
རིན་པོ་ཆེ་སྣ་ཚོགས་ཀྱིས་བརྒྱན་པའི་ཤིང་རྟ་ལ་རུས་བུ་བཞག་ནས་གང་ན་ཐང་བུ་བདེ་བ་ཀུན་གྱིས་
མཐོང་བའི་གནས་སུ་སོང་སྟེ་སྤོས་ཀྱི་ཤིང་གིས་བསྲེགས་ནས་མཆོད་པ་བྱས་སོ། ། བུ་མོ་དེ་ཡང་
འཇིག་རྟེན་ན་དཀོན་པར་ཤིན་ཏུ་བཟང་མོ་ཞིག་སྟེ། བུ་མོ་དེ་ཡང་གནས་མཐོ་བ་ཀུན་གྱིས་མཐོང་བ་
ཞིག་ཏུ་བཞག་སྟེ་འཁོར་མང་པོ་ཐམས་ཅད་ཀྱིས་ལེགས་པར་མཐོང་བར་བྱས་ཏེ། མི་མང་པོ་ལ་
འདི་སྐད་ཅེས་བཀལ་བསྩལ་ཏོ། ། བུ་མོ་འདི་ལྟར་གཟུགས་བྱད་ལེགས་ཤིང་ཤིན་ཏུ་བཟང་བ་མཛེས་པ་
འདི་ལ་འདོད་ཆགས་དང་མ་བྲལ་བ་སུ་ཞིག་ཆགས་པར་མི་འགྱུར་ན། དགེ་ཚུལ་འདི་འབྲས་བུ་
ཡང་མ་ཐོབ་སྟེ་སྐྱེ་བ་དང་འཇིག་པར་བཅས་པའི་ལུས་ཅན་འདིས་ཀྱང་ཚུལ་ཁྲིམས་ཀྱི་ཕྱིར་ལུས་དང་
སྲོག་བཏོང་ཕོད་པ་ནི་ངོ་མཚར་ཡ་མཚན་ཆེའོ་ཞེས་བསྒྲགས་ནས། དེའི་སློབ་དཔོན་ཡང་སྤྱན་དྲངས་ཏེ།
འཁོར་མང་པོ་ལ་དམ་པའི་ཆོས་སྟོན་དུ་བཅུག་ནས། འཁོར་དེའི་ནང་ན་འདུས་པ་ཐམས་ཅད་ཀྱིས་
ཆོས་བསྟན་པ་ཐོས་ནས། ཁ་ཅིག་ནི་རབ་ཏུ་བྱུང་ཞིང་ཚུལ་ཁྲིམས་བསྲུང་བར་གསོལ་ཏོ། ། ཁ་ཅིག་ནི་
བླ་ན་མེད་པའི་བྱང་ཆུབ་ཏུ་སེམས་བསྐྱེད་དེ། ཐམས་ཅད་རྗེས་སུ་ཡི་རངས་ནས་མངོན་པར་དགའོ། །



་ལས་
སྟོན་པ་མཆོག་དེས་ཆོས་ཀྱི་ཚིག་རེ་ཡང༌། །
མཛེས་པའི་དབུ་དང་གཅེས་པའི་སྐུ་སྲོག་གིས། །
བླུས་པའི་ཚུལ་འདི་ཐོས་པའི་རིན་ཐང་སྟེ། །
སྙིང་ནས་བསམ་བློ་མཛོད་དང་ཅི་འདྲ་ལགས། །
མཁན་འཆི་མེད་རིག་འཛིན་གྱིས།
5



༄༅། །ཆགས་སྡང་གིས་རྩོད་པའི་རྣམ་སྨིན་སྤྲུལ་དུ་སྐྱེ།
་
རྒྱུ
༧
༢
E
ཆ
༑
6:ཀྱི
།
*
=
，
| +y+
་
ས༌
#
༼v
བ*
1
-
༩ མིག
་
ས
8
རྒྱུན་ }
FT
-
ན
''
༧
"
ན་
/
་ ༩ ད
:
r/
ཀྱི '''
*#
ཏཾ
7
ང་
༣
གཏི་
གཙསལ
།
ས
1:/f30
བ
-
ངོ
པ་
༦
°7e4u.
ནི་
བ
ར་
༦
ངག
*
བ
པས
༧ ༄༅། །སྔོན་མཉན་ཡོད་ཀྱི་ཡུལ་དུ་དགེ་སློང་གཉིས་ཆོས་ཀྱི་རྩོད་པ་མང་དུ་བྱེད་ཅིང་
གནས་པ་ལ། མཐར་ཚིག་ངན་གྱི་ཤགས་བཏབ་པས་ཁོང་ཁྲོ་སྐྱེས་ཤིང༌། གཞོན་པ་དེས་
པ
ནི་ཡིད་ལ་མཁོན་དུའང་བཟུང་བཞིན་རང་གི་ཁང་པར་སོང་ངོ༌། །དེར་སྒོ་བསྡམ་ནས་ནང་
དུ་བསྡད་པའི་ཚེ། ཤི་ནས་གནས་ཁང་དེར་སྦྲུལ་གདུག་པ་ཅན་དུ་སྐྱེས་སོ། །ཚུལ་དེ་
བ་ : བཅོམ་ལྡན་འདས་ཀྱིས་མཁྱེན་ཏེ། ཀུན་དགའ་བོ་ལ་ཁྱོད་སོང་ནས་སྦྲུལ་དེ་ལ་བཅོམ་ལྡན་
ལ
འདས་ཀྱིས་ཁྱོད་ངའི་བསྟན་པ་ལ་རབ་ཏུ་བྱུང་སྟེ་ཐར་བ་ཐོབ་པར་ཉེ་ཡང་། ཁོང་ཁྲོའི་དབང་
གིས་སྦྲུལ་གདུག་པ་ཅན་གྱི་ལུས་སུ་སྐྱེས་ཀྱི། ཁྱོད་ཀྱིས་དགེ་སློང་འདི་ལ་སླར་བཟོད་གསོལ་
གྱིས་ཤིག ད་དུང་དུའང་ཁྱོད་ཀྱིས་ཁོང་ཁྲོ་བ་མི་གཏོང་ན་ངེས་པར་དམྱལ་བའི་གནས་་ ་
སུའང་སྐྱེ་བར་འདུག་གོ་ཞེས་སྨྲོས་ཤིག་ཅེས་གསུངས།
ཀུན་དགའ་བོས་དགེ་སློང་དེ་ཁྲིད་ནས་དེའི་སྒོ་ལ་བརྡུངས་ཏེ་སྟོན་པའི་བཀའ་བཞིན་
སྨྲས་ཀྱང་། ཁོ་ཁྲོས་པའི་དུག་ཕྱིར་བཏང་ནས་འདུག་པ་ལས་འོང་བར་མ་ཉན་ནོ།། ་་
ཡང་མོའུ་འགལ་གྱི་བུ་ཡང་སྟོན་པའི་བཀའ་བཞིན་དུ་སོང་ཏེ་སྨྲས་ཀྱང་། སྦྲུལ་དེས་སྒོའི་
བུ་ག་ནས་མགོ་ཉུག་ཙམ་བྱས་ཏེ་ནང་དུ་སོང་ངོ་། །
སྐབས་དེར་མཉན་ཡོད་དུ་དགེ་སློང་ཞིག་ཁོང་ཁྲོའི་དབང་གིས་སྤྲུལ་དུ་སྐྱེས་སོ་ཞེས་
ཀུན་ལ་གྲགས་པས་སྐྱེ་བོ་མང་པོ་ལྟད་མོའི་ཕྱིར་འདུས་སོ།།
དེ་ནས་སྟོན་པ་འཁོར་བཅས་ཀྱང་དེར་བྱོན་ཏེ་གསུང་གིས་བོས་པའི་ཚེ། ཁོས་སྟོན་
པའི་བཀའ་མ་བཟོད་དེ་དེ་མ་ཐག་ཏུ་ཕྱིར་བྱུང་ངོ༌། །སྟོན་པས་དེ་ཁྲིད་ནས་རྒྱལ་བྱེད་ཀྱི་
ཚལ་དུ་བྱོན་ནས་བཞུགས་པ་ནི། སྦྲུལ་དེ་ཡང་སྐྱེ་བོ་མང་པོ་ལ་སྐྲག་པས་སྟོན་པའི་དྲུང་དུ་
|: :: ལུས་འཁྱིལ་ཏེ་འདུག་གོ །དེར་སྟོན་པས་དགེ་སློང་དེ་དང་སྦྲུལ་གཉིས་མཉམ་དུ་བཞག་
ཕྱི་ལོ་ སྟེ་ཁོང་ཁྲོ་བའི་ཉེས་པ་མང་དུ་བསྟན་པའི་ཚེ། སྦྲུལ་དེས་ད་གཟོད་རང་ཉིད་སྐྱེ་བ་ངན་པ་
སྤྱི - བླངས་པ་ཤེས་ཏེ་རབ་ཏུ་ངུའོ། །དེ་ལ་སྟོན་པས་ད་ནི་ཁྱོད་དུད་འགྲོའི་ལུས་སུ་སྐྱེས་ཟིན་
པས་ངུས་པས་ཕན་པ་མེད། སླར་དགེ་སློང་འདི་ལ་སྙིང་ཐག་པ་ནས་བཟོད་པར་གསོལ་ཏེ་
ཐོད་པས་གཏུགས་ཤིག་གསུངས་པ་ན། སྦྲུལ་དེས་ཀྱང་དགེ་སློང་དེའི་ཐོད་པ་ལ་མགོ་ 4 : 3
བོས་གཏུགས་ནས་ཕྱིར་བཅོས་བྱེད་དོ། །ཚུལ་དེ་མཐོང་བས་སྐྱེ་བོ་མང་པོ་ལས་རྒྱུ་
འབྲས་ཀྱི་གནས་ལ་ཡིད་ཆེས་ཤིང་། སྟོན་པའི་གསུང་ལ་ལྷག་པར་དུའང་དོད་པས་དེ་
ག ་
དག་གི་རྒྱུད་ལ་ཡོན་ཏན་མང་དུ་ཐོབ་པ་དང་། །སྦྲུལ་དེ་ཡང་སེམས་དད་བཞིན་དུ་དེ་ནས་
ཚེ་འཕོས་ཏེ་སུམ་ཅུ་རྩ་གསུམ་གྱི་ལྷའི་གནས་སུ་སྐྱེས་པར་གྱུར་ཏོ།།
| མདོ་ལས་བྱུང་བའི་གཏམ་རྒྱུད་འདི་གླབ་བླ་ཆོས་འགྲུབ་ཀྱི་བདེ་སྨོན་འགྲེལ་བར་དྲངས་འདུག་པས་རྒྱས་
པར་ཤེས་འདོད་ན་དེར་གཟིགས་ཤིག
ཚ
འ
1
-ཉིད་
འs
=
i
མ
ན?
༢
ཚེས
A
ཀུ་
ཅི
t
A
ཟ་
!
ཅུ
-
རྩོད་ངག་ཧ་རི་ལྗོན་པའི་ཡལ་འདབ་ལ། །ལུང་རིགས་གནད་ཀྱི་དྲི་བསུང་འབུམ་འཁྱིལ་ཡང་། །་་
ཆགས་ལྡང་དུག་གི་གདེངས་ཀ་གཡོ་བའི་ལྕེ། །ཐར་བའི་སྲོག་ལ་འགྱུ་འོ་བག་ཟོན་རིགས། །
བn
བ



— ལས་འབྲས་ཀྱི་གསང་ལམ།
བཀའ་པོད་གཞུང་བརྒྱའི་གླེག་བམ་བརྩེགས་པའི་ཁྲོད། ། །
རིག་ལམ་རྩེད་དགའི་དཔལ་ལ་ཡིད་འཕྲེང་སྟེ། །
འཆད་རྩོད་ཚིག་གི་འཇའ་ཚོན་དེད་དེད་ནས། །
ལག་སྟོང་གཤིན་ཡུལ་འགྲིམ་པའི་མཁས་པ་མང་
། །
མཁན་འཆི་མེད་རིག་འཛིན་གྱིས།



ལས་འབྲས་ཀྱི་གསང་ལམ།
ཁྱི་མོ་ཞེས་བྱ་བ་ནི།
འ་ས་བརྒྱ་བ་འ་ས།
གླེང་གཞི་མཉན་དུ་ཡོད་པ་ན་བཞུགས་ཏེ། དེའི་ཚེ་མཉན་དུ་ཡོད་པ་ན། ཁྱིམ་བདག་ཕྱུག་ཅིང་
ནོར་མང་ལ་ལོངས་སྤྱོད་ཆེ་བ་ཡོངས་སུ་འཛིན་པ་ཡངས་ཤིང་རྒྱ་ཆེ་བ། རྣམ་ཐོས་ཀྱི་བུའི་ནོར་དང་
ལྡན་པ། རྣམ་ཐོས་ཀྱི་བུའི་ནོར་དང་འགྲན་པ་ཞིག་གནས་ཏེ། མུ་སྟེགས་ཅན་ལ་དགའོ། དེ་ནས་
དེས་ཐབས་ཟླར་བབ་པ་ལས་ཆུང་མ་བླངས་ནས། དེ་དེ་དང་ལྷན་ཅིག་ཏུ་རྩེ་ཞིང་དགའ་ལ་དགའ་མགུར་
སྤྱོད་དོ། ། དེ་རྩེ་ཞིང་དགའ་ལ་དགའ་མགུར་སྤྱོད་པ་ལས་ཕྱིས་དེའི་ཆུང་མ་ལ་བུ་ཆགས་ནས་དེ་ཟླ་བ་
དགུའམ་བཅུ་ལོན་པ་དང་། ཁྱེའུ་གཟུགས་བཟང་ཞིང་བལྟ་ན་སྡུག་ལ་མཛེས་པ། མདོག་བཟང་བ་
གསེར་གྱི་ཁ་དོག་ཅན། མགོ་བོ་གདུགས་ལྟར་འདུག་པ་ལག་པ་རིང་བ། དཔྲལ་བའི་དབྱེས་ཆེ་བ།
སྣ་མཐོ་བ་སྣ་ལེགས་པ་སྨིན་མ་སྟུག་པ་ཞིག་བཙས་སོ། ། དེ་ནས་དེའི་བཙས་སྟོན་རྒྱས་པར་བྱས་ནས།
རིགས་དང་འཐུན་པར་མིང་བཏགས་ཏེ། འོ་མ་དང་ཞོ་དང་མར་དང་ཞུན་མར་དང་མར་གྱི་ཉིང་ཁུས་
སྐྱེད་བསྲིངས་ཏེ་མཚོའི་ནང་གི་པདྨ་བཞིན་དུ་སྐྱེ་དྲག་པར་གྱུར་ཏོ། ། དེ་ནས་དེ་གང་གི་ཚེ་འགྲོ་
ནུས་པར་གྱུར་པ་དེའི་ཚེ་དེ་རྩེར་གཞུག་པའི་ཕྱིར་ཕས། ཁྱི་གུ་མོ་ཞིག་ཁྱིམ་དུ་བཞག་གོ། ཁྱི་གུ་མོ་
དེ་ཡང་གང་གི་ཚེ། གཞན་མུ་སྟེགས་པ་དག་མཐོང་བ་དེའི་ཚེ་ནི་རྒྱུག་སྟེ་ཟ་བར་བྱེད་ལ་གོས་རྣམས་
ཀྱང་འདྲལ་བར་བྱེད་དོ། ། དེ་སྟེ་དགེ་སློང་དག་མཐོང་ན་ནི་དྲུང་དུ་འཇར་ཞིང་ལྕེས་རྐང་པ་ལ་
བལྡགས་ཏེ། མཇུག་མ་དྲིལ་ནས་གཡས་ཕྱོགས་སུ་སྐོར་བ་བྱེད་དོ། ། སངས་རྒྱས་བཅོམ་ལྡན་འདས་
བགྲོད་པ་གཅིག་པུའི་ལམ་སྟོན་པ། རྣམ་པ་གཉིས་ཀྱི་ཤེས་བྱ་དང་། ཡེ་ཤེས་ལ་མངའ་བརྙེས་པ།
མ་འདྲེས་པའི་དྲན་པ་ཉེ་བར་གཞག་པ་གསུམ་ལ་མཁས་པ་མི་འཇིགས་པ་བཞིས་མི་འཇིགས་པ་
འགྲོ་པ་ལྔར་འགྲོ་བ་ལས་རྣམ་པར་གྲོལ་བ། སྐྱེ་མཆེད་དྲུག་ལ་མཁས་པ། བྱང་ཆུབ་ཀྱི་ཡན་ལག་
བདུན་ལ་སྤྱོད་ཡུལ་བ། རྣམ་པར་ཐར་པ་བརྒྱད་ལ་བསམ་གཏན་པ། མཐར་གྱིས་གནས་པའི་སྙོམས་
པར་འཇུག་པ་དགུ་ལ་སྙོམས་པར་འཇུག་པ། སྟོབས་བཅུའི་སྟོབས་དང་ལྡན་པ། ཡང་དག་པའི་སེང་
67



ལས་འབྲས་ཀྱི་གསང་ལམ། །
གེའི་སྒྲ་ཆེན་པོ་སྒྲོགས་པ་རྣམས་ནི་ཆོས་ཉིད་ཀྱིས་ཉིན་དུས་གསུམ་མཚན་དུས་གསུམ་སྟེ། ཉིན་མཚན་
དུས་དྲུག་ཏུ། སངས་རྒྱས་ཀྱི་སྤྱན་གྱིས་འཇིག་རྟེན་ལ་གཟིགས་ཏེ། སུ་ནི་རྒྱུད་སུ་ནི་དར་སི་ནི་ཕོངས་
ཤིང་འདུག སུ་ནི་ཉམ་ང་བར་གྱུར་སུ་ནི་གནོད་པ་དང་ལྡན། སུ་ནི་ཕོངས་པ་དང་ཉམ་ང་བ་དང་
གནོད་པ་དང་ལྡན་སུ་ནི་ངན་སོང་དུ་གཞོལ་སུ་ནི་ངན་སོང་དུ་འབབ་སུ་ནི་ངན་སོང་དུ་བབ་སུ་ནི་
ངས་ངན་སོང་ནས་ཕྱུང་སྟེ། མཐོ་རིས་དང་ཐར་པ་དང་འབྲས་བུ་ལ་གཞག་པར་བྱ། སུ་ནི་ཉེས་པར་
སྤྱོད་པའི་འདམ་དུ་བྱིང་བ་ལས་ལག་པ་ནས་དྲང་བར་བྱ། སུ་ནི་འཕགས་པའི་ནོར་བདུན་མེད་པ་
ལས་འཕགས་པའི་ནོར་བདུན་གྱི་དབང་ཕྱུག་ལ་དབང་བྱེད་དུ་གཞུག་པར་བྱ། སུ་ནི་དགེ་བའི་རྩ་བ་
རྣམས་མ་བསྐྱེད་པ་ལས་བསྐྱེད་པར་བྱ། སུ་ནི་དགེ་བའི་རྩ་བ་རྣམས་བསྐྱེད་ཟིན་པ་ལས་ཡོངས་སུ་
སྨིན་པར་བྱ། སུ་ནདགེ་བའི་རྩ་བ་རྣམས་ཡོངས་སུ་སྨིན་ཟིན་པ་ལས་ཡེ་ཤེས་ཀྱི་མཚོན་གྱིས་བརྟོལ་བར་བྱ།
སུ་ལ་ནི་སངས་རྒྱས་བྱུང་བས་བརྒྱན་པའི་འཇིག་རྟེན་འབྲས་བུ་དང་བཅས་པར་བྱ་སྙམ་དུ་ཡེ་ཤེས་
གཟིགས་པ་འཇུག་གོ། །རྒྱ་མཚོ་ཆུ་སྲིན་རྣམས་ཀྱི་གནས། །དུས་རླབས་ཡོལ་བར་འགྱུར་ཡང་སྲིད། །
གདུལ་བར་བྱ་བའི་སྲས་རྣམས་ལ། །སངས་རྒྱས་དུས་ལས་ཡོལ་བ་མེད། །སངས་རྒྱས་བཅོམ་ལྡན་འདས་
རྣམས་ཇི་ལྟར་ཉིན་དུས་གསུམ་མཚན་དུས་གསུམ་སྟེ། ཉིན་མཚན་དུས་དྲུག་ཏུ་སངས་རྒྱས་ཀྱི་སྤྱན་གྱིས་
འཇིག་རྟེན་ལ་གཟིགས་པ་དེ་བཞིན་དུ། ཉན་ཐོས་ཆེན་པོ་རྣམས་ཀྱང་ཉིན་དུས་གསུམ་མཚན་དུས་
གསུམ་སྟེ། ཉིན་མཚན་དུས་དྲུག་ཏུ་ཉན་ཐོས་ཀྱི་མིང་གིས་འཇིག་རྟེན་ལ་ལྟ་བར་བྱེད་དེ། ཚེ་དང་
ལྡན་པ་ཤཱ་རིའི་བུས་ཉན་ཐོས་ཀྱི་མིག་གིས་འཇིག་རྟེན་ལ་བལྟས་ན། ཁྱིམ་བདག་འཁོར་དང་བཅས་པ་
གདུལ་བའི་དུས་ལ་བབ་པར་མཐོང་ནས། སྔ་དྲོ་ཤམ་ཐབས་དང་ཆོས་གོས་བགོས་ཏེ། ལྷུང་བཟེད་
ཐོགས་ནས་མཉན་དུ་ཡོད་པར་བསོད་སྙོམས་ལ་སོང་ངོ་། ། དེ་མཐར་གྱིས་བསོད་སྙོམས་རྒྱུ་བ་ལས་
ཁྱིམ་བདག་དེའི་ཁྱིམ་ག་ལ་བ་དེར་སོང་བ་དང་། ཁྱི་མོ་དེས་ཚེ་དང་ལྡན་པ་ཤཱ་རིའི་བུ་ཐག་རིང་པོ་
ཞིག་ནས་མཐོང་ངོ༌། ། མཐོང་ནས་ཀྱང་ཤིན་ཏུ་རིངས་པར་ལངས་ཏེ། ཚེ་དང་ལྡན་པ་ཤཱ་རིའི་བུ་
ག་ལ་བ་དེར་སོང་ནས། ཇི་ལྟར་དགེ་སློང་གཞན་དག་གི་ཐད་དུ་འགྲོ་བ་དེ་བཞིན་དུ། ཚེ་དང་
62



་ལམ
- ལས་འབྲས་ཀྱི་གསང་ལམ།
ལྡན་པ་ཤཱ་རིའི་བུའི་ཐད་དུ་སོང་ནས། ཆེས་གུས་པར་ལྕེས་རྐང་པ་ལ་བལྡགས་ཏེ། མཇུག་མ་དྲིལ་ནས་
ལན་གསུམ་སྐོར་བ་བྱེད་དོ། ། དེ་ཡང་ཁྱིམ་བདག་དེས་མཐོང་ངོ༌། ། མཐོང་ནས་ཀྱང་བསམས་པ།
མ་ལ་འདི་ལྟར། ཁྱི་མོ་ལོག་པར་ལྟུང་བའི་ལུས་ཅན་འདི་ཡང་འདི་ལ་དེ་ལྟ་བུའི་བཀུར་སྟི་བྱེད་པར་
སེམས་པ་ལས་ན། དགེ་སློང་འདི་ནི་བདག་ཉིད་ཆེན་པོ་ཞིག་ཡིན་གོར་མ་ཆག་སྙམ་དུ་བསམས་ཏེ།
མ་ལ་བདག་གིས་ཀྱང་དགེ་སློང་འདི་སྤྱན་དྲངས་ལ་བཤོས་གསོལ་ལོ་སྙམ་དུ་བསམས་ནས་ཚེ་དང་
ལྡན་པ་ཤཱ་རིའི་བུ་ག་ལ་བ་དེར་སོང་སྟེ་ཕྱིན་ནས་ཚེ་དང་ལྡན་པ་ཤཱ་རིའི་བུའི་རྐང་པ་ལ་ཕྱག་འཚལ་ཏེ།
འདི་སྐད་ཅེས་སྨྲས་སོ། ། བཙུན་པ་ཤཱ་རིའི་བུ་འོ་ན་འདི་ཉིད་དུ་བཤོས་གསོལ་དུ་ཅི་གནང་ཞེས་
བྱས་ནས། ཚེ་དང་ལྡན་པ་ཤཱ་རིའི་བུས་ཁྱིམ་བདག་དེ་ལ་ཅིང་མི་ཟེར་བས་གནང་ངོ༌། ། དེ་ནས་ཁྱིམ་
བདག་དེས་ཚེ་དང་ལྡན་པ་ཤཱ་རིའི་བུས་ཅིང་མི་ཟེར་བས་གནང་བར་རིག་ནས་ཚེ་དང་ལྡན་པ་ཤཱ་རིའི་
བུའི་སྟན་བཤམས་ཏེ་འདི་སྐད་ཅེས་སྨྲས་སོ། ། བཙུན་པ་ཤཱ་རིའི་བུ་གདན་བཤམས་པ་ལ་བཞུགས་སུ་
གསོལ། དེ་ནས་ཚེ་དང་ལྡན་པ་ཤཱ་རིའི་བུ་སྟན་བཤམས་པ་ལ་འདུག་གོ། ། དེ་ནས་ཁྱིམ་བདག་དེས་
ཚེ་དང་ལྡན་པ་ཤཱ་རིའི་བུ་བདེ་བར་འདུག་པར་རིག་ནས། རང་གི་ལག་ནས་བཟའ་བ་དང་བཅའ་བ་
གཙང་མ་བཟང་པོ་མང་པོས་ཚིམ་པར་བྱས་ཏེ། ཅི་འདོད་པ་བསྟབས་སོ། ། རང་གི་ལག་ནས་བཟའ་བ་
དང་བཅའ་བ་གཙང་མ་བཟང་པོ་མང་པོ་རྣམ་གྲངས་དུ་མས་ཚིམ་པར་བྱས་ཏེ། ཅི་འདོད་པ་བསྟབས་པའི་
འོག་ཏུ་སྡེར་ནི་རྒྱུ། ལྷུང་བཟེད་ནི་བཀྲུས་པར་རིག་ནས། ཆོས་མཉན་པའི་ཕྱིར་མདུན་དུ་འདུག་གོ། །
དེ་ནས་ཚེ་དང་ལྡན་པ་ཤཱ་རིའི་བུས་ཁྱིམ་བདག་དེ་འཁོར་དང་བཅས་པའི་བསམ་པ་དང་། བག་ལ་
ཉལ་དང་ཁམས་དང་རང་བཞིན་རྟོགས་ནས་དེ་དང་འཐུན་པའི་ཆོས་བསྟན་ཏེ། དེ་ཐོས་ནས་
ཁྱིམ་བདག་དེ་འཁོར་དང་བཅས་པས་འཇིག་ཚོགས་ལ་ལྟ་བའི་རིའི་རྩེ་མོ་མཐོན་པོ་ཉི་ཤུ་ཡེ་ཤེས་རྡོ་རྗེས་
བཅོམ་ནས་རྒྱུན་དུ་ཞུགས་པའི་འབྲས་བུ་མངོན་སུམ་དུ་བྱས་ཏེ། དེ་བདེན་པ་མཐོང་ནས་སྐྱབས་སུ་
འགྲོ་བ་དང་བསླབ་པའི་གཞི་རྣམས་བླངས་སོ། ། དེ་ནས་ཚེ་དང་ལྡན་པ་ཤཱ་རིའི་བུས་ཁྱིམ་བདག་དེ་
ཆོས་ཀྱི་གཏམ་གྱིས་ཡང་དག་པར་བསྟན། ཡང་དག་པར་འཛིན་དུ་བཅུག་ཡང་དག་པར་གཟེངས་བསྟོད།



ལས་འབྲས་ཀྱི་གསང་ལམ།
ཡང་དག་པ་དགའ་བར་བྱས་ནས་སྟན་ལས་ལངས་ཏེ་སོང་ངོ༌། ། ཁྱིམ་བདག་དེ་ཡང་བདེན་པ་མཐོང་
བར་གྱུར་ནས། སྦྱིན་པ་དག་སྦྱིན་ཞིང་བསོད་ནམས་དག་བྱེད་དོ། ། དེའི་ཁྱིམ་དེ་སློང་བའི་སྐྱེ་བོ་རྣམས་ཀྱི་
ཆུ་དོང་དང་འདྲ་བར་གྱུར་ཏོ། ། ཁྱིམ་བདག་དེས་ཀྱང་། ཚེ་དང་ལྡན་པ་ཤཱ་རིའི་བུ་ཡང་དང་ཡང་དུ་
ཁྱིམ་གྱི་ནང་དུ་བཤོས་གསོལ་བར་བྱེད་དོ། ། དེ་ནས་ཚེ་དང་ལྡན་པ་ཤཱ་རིའི་བུ་དང་ཁྱིམ་བདག་དེས་
ཁྱི་མོ་དེ་ལ་ཁ་ཟས་བྱིན་ནས་ཆོས་མཉན་པའི་ཕྱིར་མདུན་དུ་འདུག་གོ། ། ཁྱི་མོ་དེ་ཡང་ཚེ་དང་ལྡན་
པ་ཤཱ་རིའི་བུའི་མདུན་དུ་འདུག་ནས་ཆོས་ཉན་ཏོ། ། དེ་ནས་ཁྱིམ་བདག་དེས་བསམས་པ་བདག་
གིས་ལེགས་པ་འདི་ལྟ་བུ་རྟོགས་པ་ཅི་ཡང་རུང་བ་དེ་དག་ཐམས་ཅད་ནི་ཁྱི་མོ་འདིའི་མཐུ་ལས་བྱུང་བ་
ཡིན་ནོ། ། སྙམ་དུ་རིག་གོ། ། རིག་ནས་ཀྱང་དེ་ལ་ཤིན་ཏུ་སྐྱོང་བར་བྱེད་དོ། །དེ་ནས་ཕྱི་ཞིག་ན་ཁྱི་མོ་
དེ་ནད་ཀྱིས་ཐེབས་ནས། ཤཱ་རིའི་བུས་དེ་ལ་སྨྲས་པ། བུ་འདི་ལྟར་འདུ་བྱེད་ཐམས་ཅད་ནི་མི་རྟག་པའོ། །
འདུ་བྱེད་ཐམས་ཅད་ནི་སྡུག་བསྔལ་བའོ། ། ཆོས་ཐམས་ཅད་ནི་བདག་མེད་པའོ། ། མྱ་ངན་ལས་
འདས་པ་ནི་ཞི་བའོ། ། ང་ལ་སེམས་དགའ་བར་གྱིས་ཤིག་དང་། དད་འགྲོའི་སྐྱེ་གནས་དང་འབྲལ་བར་
འགྱུར་ཡང་སྲིད་དོ་ཞེས་སྨྲས་ནས། ཚེ་དང་ལྡན་པ་ཤཱ་རིའི་བུ་སོང་ངོ་། ། དེ་སོང་ནས་རིང་པོ་མ་ལོན་
པར་ཁྱི་མོ་དེ་ཡང་ཚེ་དང་ལྡན་པ་ཤཱ་རིའི་བུ་ལ་སེམས་དགའ་བར་གྱུར་ནས་ཤིའོ། ། དེ་ཤི་འཕོས་ཏེ་
འདས་ནས་ཁྱིམ་དེ་ཉིད་དུ་ཁྱིམ་བདག་དེའི་ཆུང་མ་ཆེན་མའི་མངལ་དུ་སྐྱེས་སོ། ། དེ་ཤི་བའི་ཚེ་
ཚེ་དང་ལྡན་པ་ཤཱ་རིའི་བུ་སླར་ཁྱིམ་དེར་འོངས་ནས། ཁྱིམ་བདག་གིས་ཚེ་དང་ལྡན་པ་ཤཱ་རེའི་བུ་ལ་
བསྟད་དེ། བཙུན་པ་ཤཱ་རིའི་བུ་ཁྱི་མོ་དེ་གུམ་ལགས་སོ་ཞེས་བྱས་སོ། ། ཚེ་དང་ལྡན་པ་ཤཱ་རིའི་བུས་སྨྲས་པ།
ཁྱི་མོ་དེའི་རོ་དེ་ཕྱོགས་དབེན་པ་ཞིག་ཏུ་ཞོག་ཅིག་དང་། རུས་པ་དེ་དག་ཕྱིས་དེ་ཉིད་ལ་ཕན་འདོགས་པར་
འགྱུར་རོ། ། ཁྱིམ་བདག་གིས་སྨྲས་པ། བཙུན་པ་ཤཱ་རིའི་བུས་ཇི་སྐད་བཀའ་སྩལ་པ་བཞིན་དུ་བགྱིའོ་
ཞེས་སྨྲས་ནས། ཁྱིམ་བདག་དེས་ཁྱི་རོ་དེ་གང་དུ་སུས་ཀྱང་མི་མཐོང་བར་འགྱུར་བ་དེ་ལྟ་བུའི་ཕྱོགས་
ཤིག་ཏུ་བཞག་གོ། ། དེ་ནས་ཁྱིམ་བདག་གི་ཆུང་མ་དེ་ཟླ་བ་དགུའམ་བཅུ་ལོན་པ་དང་བུ་བྱུང་སྟེ།
བུ་མོ་གཟུགས་བཟང་ཞིང་བལྟ་ན་སྡུག་ལ་མཛེས་པ་མདོག་བཟང་བ་གསེར་གྱི་ཁ་དོག་ཅན་མགོ་བོ་



བ་ལས།
ལས་འབྲས་ཀྱི་གསང་ལམ།
གདུགས་ལྟར་འདུག་པ། ལག་པ་རིང་བ་དཔྲལ་བའི་དབྱེས་ཆེ་བ་སྣ་མཐོ་བ་སྣ་ལེགས་པ་སྨིན་མ་སྟུག་པ་ཞིག་
བཙས་སོ། ། དེ་ནས་དེའི་བཙས་སྟོན་ཡང་རྒྱས་པར་བྱས་ནས། རིགས་དང་འཐུན་པའི་མིང་བཏགས་ཏེ།
འོ་མ་དང་མར་དང་ཞོ་དང་ཞུན་མར་དང་མར་གྱི་ཉིང་ཁུས་སྐྱེད་བསྲིང་ཏེ། མཚོའི་ནང་གི་པདྨ་བཞིན་དུ་
སྐྱེ་དྲག་པར་གྱུར་ཏོ། ། དེ་ནས་དེ་གང་གི་ཚེ་ཆེན་མོར་གྱུར་པ་དེའི་ཚེ་ཚེ་དང་ལྡན་པ་ཤཱ་རིའི་བུས་སྨྲས་པ།
བུ་འདུག་ལ་ཆོས་ཉོན་ཅིག་ཅེས་བྱས་ན། དེ་བྱད་གཟུགས་དང་ལང་ཚོའི་རྒྱགས་པས་དྲེགས་ནས་ཕན་ཚུན་དུ་
གཡེངས་ཏེ་ཆོས་ཉན་དུ་མི་བཏུབ་བོ། ། དེ་ནས་ཕྱིས་ཚེ་དང་ལྡན་པ་ཤཱ་རིའི་བུས་དེ་ཤེད་བྱེ་བར་རིག་ནས།
ཁྱི་མོའི་རུས་བུ་དེ་དེ་ཉིད་ཀྱི་མདུན་དུ་བཞག་སྟེ། ཅི་ནས་ཀྱང་བུ་མོ་དེས་ཚེ་རབས་དྲན་པར་འགྱུར་བ་དེ་ལྟ་
བུར་བྱིན་གྱིས་བརླབས་ནས། ཚེ་རབས་དྲན་མ་ཐག་ཏུ་བུ་མོ་དེ་ཤས་ཆེར་སྐྱོ་བ་སྐྱེས་སོ། །དེ་སྐྱོབ་སྐྱེས་ནས་བསམས་
པ༑ འཕགས་པ་ཤཱ་རིའི་བུ་ནི། བདག་ལ་དཀའ་བ་བྱེད་བྱེད་པ་ཡིནཔ་ལྟ་ཞིག་སྟེ། འདི་ལ་བརྟེན་ནས། བདག་
གིས་དུད་འགྲོའི་སྐྱེ་གནས་སྤངས་སོ་སྙམ་དུ་རིག་ནས། དགའབ་སྐྱེད་ཏེ་ཆོས་ནང་པའི་ཕྱིར། ཚེ་དང་ལྡན་པ་
ཤཱ་རིའི་བུའི་མདུན་དུ་འདུག་གོ། ། དེ་ནས་ཚེ་དང་ལྡན་པ་ཤཱ་རིའི་བུས་དེའི་བསམས་པ་དང་བག་ལ་
ཉལ་དང་། ཁམས་དང་རང་བཞིན་རྟོགས་ནས་དེ་དང་འཐུན་པའི་ཆོས་བསྟན་ཏེ། དེ་ཐོས་ནས་བུ་མོ་
དེས་སྟན་དེ་ཁོ་ན་ལ་འདུག་བཞིན་དུ་འཇིག་ཚོགས་ལ་ལྟ་བའི་རིའི་རྩེ་མོ་མཐོན་པོ་ཉི་ཤུ་ཡེ་ཤེས་
རྡོ་རྗེས་བཅོམ་ནས། རྒྱུན་དུ་ཞུགས་པའི་འབྲས་བུ་མངོན་སུམ་དུ་བྱས་ཏེ། དེས་བདེན་པ་མཐོང་ནས་
སྟན་ལས་ལངས་ཏེ་བླ་གོས་ཕྲག་པ་གཅིག་ཏུ་གཟར་ནས། ཚེ་དང་ལྡན་པ་ཤཱ་རིའི་བུ་ག་ལ་བ་དེ་
ལོགས་སུ་ཐལ་མོ་སྦྱར་བ་བཏུད་ནས། ཚེ་དང་ལྡན་པ་ཤཱ་རིའི་བུ་ལ་འདི་སྐད་ཅེས་སྨྲས་སོ། ། བཙུན་པ་
ཤཱ་རེའི་བུ་བདག་ལེགས་པར་གསུངས་པའི་ཆོས་འདུལ་བ་ལ་རབ་ཏུ་འབྱུང་བ་དང་བསྙེན་པར་རྫོགས་
ཤིང་དགེ་སློང་མའི་དངོས་པོ་འཐོབ་ཏུ་རུང་ན་བདག་ཀྱང་། བཅོམ་ལྡན་འདས་ཀྱི་ཐད་དུ་ཚངས་
པར་སྤྱོད་པ་སྤྱད་པར་འཚལ་ལོ། ། དེ་ནས་ཚེ་དང་ལྡན་པ་ཤཱ་རིའི་བུས་དེའི་ཕ་མ་ལ་དད་པ་སྨྲས་ནས།
སྐྱེ་དགུའི་བདག་མོ་ཆེན་མོ་ལ་གཏད་དེ་སྐྱེ་དགུའི་བདག་མོ་ཆེན་མོས་དེ་རབ་ཏུ་ཕྱུང་ནས་བསྙེན་
པར་རྫོགས་པར་བྱས་ཏེ། དེ་ལ་ལུང་ཡང་ཕོག་གོ། ། དེས་ཀྱང་བརྩོན་པ་དང་བསྒྲུབ་པ་དང་འབད་པས་
65



ལས་འབྲས་ཀྱི་གསང་ལམ།
་་ལས
ཉོན་མོངས་པ་ཐམས་ཅད་སྤངས་ནས། དགྲ་བཅོམ་པ་ཉིད་མངོན་སུམ་དུ་བྱས་ཏེ། དེ་དགྲ་བཅོམ་པ་
ཁམས་གསུམ་པའི་འདོད་ཆགས་དང་བྲལ་བར་གྱུར་ནས། གསེར་དང་བོང་བར་མཉན་པ་ནམ་མཁའ་
དང་ལག་མཐིལ་དུ་འདྲ་བའི་སེམས་དང་ལྡན་པ་ཙན་དན་སྦངས་པ་ལྟ་བུར་བསིལ་བར་གྱུར་པ་རིག་
པས་མ་རིག་པའི་སྒོ་ངའི་སྦུབས་བཅོམ་པ་རིག་པ་དང་མངོན་པར་ཤེས་པ་དང་། སོ་སོ་ཡང་དག་
པར་རིག་པ་ཐོབ་པ་སྲིད་པའི་རྙེད་པ་དང་ཆགས་པ་དང་བཀུར་སྟེ་ལ་རྒྱབ་ཀྱིས་ཕྱོགས་པ་དབང་
པོ་དང་ཉེ་དབང་དང་བཅས་པའི་ལྷ་རྣམས་ཀྱིས་མཆོད་ཅིང་རྗེད་པ་དང་། གུས་པར་སྨྲ་བའི་གནས་
སུ་གྱུར་ཏོ། ། དེ་དགྲ་བཅོམ་པར་གྱུར་ནས། ཚེ་དང་ལྡན་པ་ཤཱ་རིའི་བུའི་སྔོན་གྱི་དྲིན་དྲན་ཏེ། ཡང་
དང་ཡང་དུ་ཐད་དུ་འགྲོ་ཞིང་རྐང་པ་ལ་ཕྱག་འཚལ་ནས། འདི་སྐད་དུ་འཕགས་པ་ཤཱ་རིའི་བུ་ལ་
བརྟེན་ཏེ་བདག་གིས་དུད་འགྲོའི་སྐྱེ་གནས་སྤངས་ནས། ཡོན་ཏན་འདི་ལྟ་བུ་དག་ཀྱང་ཐོབ་པར་
གྱུར་པས་ན། འཕགས་པ་ནི་བདག་ལ་དཀའ་བ་མཛད་པ་ལགས་སོ་ཞེས་ཟེར་རོ། ། དེ་ཡང་དང་
ཡང་དུ་ཟེར་བ་དགེ་སློང་མང་པོས་ཐོས་ནས་ཐོས་མ་ཐོག་ཏུ་དེ་དག་གིས་ཚེ་དང་ལྡན་པ་ཤཱ་རིའི་བུ་ལ་
དྲིས་པ། ཚེ་དང་ལྡན་པ་ཤཱ་རིའི་བུ་དགེ་སློང་མ་འདིས་ཅི་ལས་བསམས་ཏེ། དེ་ཡང་དང་ཡང་དུ་དེ་སྐད་
མཆི། ཚེ་དང་ལྡན་པ་ཤཱ་རིའི་བུས་སྨྲས་པ། ཁྱེད་ཀྱིས་ཁྱིམ་བདག་འདིའི་ཁྱིམ་ན་ཁྱི་མོ་ཞིག་འདུག་པ་མ
ཐོང་ངམ། དེ་དག་གིས་སྨྲས་པ། བཙུན་པ་ཤཱ་རིའི་བུ་མཐོང་ངོ༌། ། དེ་ཁོ་ནས་བདག་ལ་དགའ་བའི་
སེམས་བསྐྱེད་ནས་ཤི་སྟེ་འདས་པ་དང་། ཁྱིམ་བདག་དེ་ཉིད་ཀྱི་ཁྱིམ་དུ་སྐྱེས་ཏེ། དེས་སྔོན་གྱི་ཚེ་རབས་
རྗེས་སུ་དྲན་ནས། སྔོན་གྱི་དྲིན་གཟོ་བའི་ཕྱིར་བདག་ལ་དེ་སྐད་ཅེས་ཟེར་རོ། ། དེ་ནས་བཅོམ་ལྡན་
འདས་ལ་དགེ་སློང་རྣམས་ཀྱིས་ཞུས་པ། བཙུན་པ་དགེ་སློང་མ་འདིས་ལས་ཅི་བགྱིས་ན། ལས་དེའི་
རྣམ་པར་སྨིན་པས་སྔོན་ཁྱིར་སྐྱེས་ལགས། ལས་ཅི་བགྱིས་ན་དེ་ནས་ཤི་འཕོས་ཏེ་མིར་སྐྱེས་ནས།
བཅོམ་ལྡམ་འདས་མཉེས་པར་བགྱིས་ཏེ་མི་མཉེས་པར་མ་བགྱིས་ལ། བཅོམ་ལྡན་འདས་ཀྱི་བསྟན་པ་ལ་
རབ་ཏུ་བྱུང་ནས། ཉོན་མོངས་པ་ཐམས་ཅད་སྤངས་ཏེ། དགྲ་བཅོམ་པ་ཉིད་མངོན་སུམ་དུ་བགྱིས་ལགས།
བཅོམ་ལྡན་འདས་ཀྱིས་བཀའ་སྩལ་པ། དགེ་སློང་དག་འདས་པའི་ལས་ཀྱི་ཤས་ཀྱང་ཡོད་ལ་ད་ལྟར་
66



དུལaཔས
ལས་འབྲས་ཀྱི་གསང་ལམ།
བྱུང་བའི་ལས་ཀྱི་ཤས་ཀྱང་ཡོད་དོ། ། བཙུན་པ་འདས་པའི་ལས་ཅི་བགྱིས་ལགས། དགེ་སློང་དག་
སྔོན་བྱུང་བ་འདས་པའི་དུས་ན། བསྐལ་པ་བཟང་པོ་འདི་ཉིད་ལ་སྐྱེ་དགུའི་ཚེ་ལོ་ཉི་ཁྲི་ཐུབ་པ་ན།
དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རིག་པ་དང་ཞབས་སུ་
ལྡན་པ་བདེ་བར་གཤེགས་པ་འཇིག་རྟེན་མཁྱེན་པ་སྐྱེས་བུ་འདུལ་བ་ཁ་ལོ་སྒྱུར་བ། བླ་ན་མེད་པ་
ལྷ་དང་མི་རྣམས་ཀྱི་སྟོན་པ། སངས་རྒྱས་བཅོམ་ལྡན་འདས་འོད་སྲུང་ཞེས་བྱ་བ་འཇིག་རྟེན་དུ་
བྱུང་སྟེ། དེའི་ཚེ་གྲོང་ཁྱེར་ཝཱ་ར་ཎཱ་སི་ན་ཁྱིམ་བདག་ཅིག་གནས་པ་ལས་ཕྱིས་དེ་ལ་བུ་མོ་གཟུགས་
བཟང་ཞིང་བལྟ་ན་སྡུག་ལ་མཛེས་པ་ཞིག་བཙས་ནས། གང་གི་ཚེ་དེ་ཆེན་མོར་གྱུར་པ་དང་།
དེས་ཡང་དག་པར་རྫོགས་པའི་སངས་རྒྱས་འོད་སྲུང་གི་བསྟན་པ་ལ་དད་པ་རྙེད་ནས་ཕ་མ་ལ་གསོལ་
ཏེ་རབ་ཏུ་བྱུང་ངོ༌། ། རབ་ཏུ་བྱུང་ནས་སྡེ་སྣོད་གསུམ་བསླབས་ཏེ། དེ་རིག་པ་དང་གྲོལ་བའི་སྤོབ་པ་
དང་ལྡན་པའི་ཆོས་སྨྲ་བ། གོས་དང་ཟས་དང་མལ་ཆ་དང་། སྟན་དང་ནད་གསོས་དང་སྨན་ཟོང་རྣམས་
རྙེད་པར་གྱུར་ནས་དེས་བསམས་པ་མ་ལ་བ་དག་གིས་རྙེད་པ་དང་བཀུར་སྟིའི་སྒོ་ནས། རྙེད་པར་བྱ་བ་རྙེད་པ་
གང་ཡིན་པ་དེས། བདག་གིས་ཚངས་པ་མཚུངས་པར་སྤྱོད་པ་རྣམས་ལ་ཕན་གདགས་པར་བྱ་གོར་མ་ཆག་སྙམ་དུ་
བསམས་ནས། ཆོས་བཞིན་དུ་གཉིས་གའི་དགེ་འདུན་གྱི་ཞལ་ཏ་བྱས་སོ། །དེ་ནས་ཕྱིས་དེ་ལ་བྲེལ་བ་ཞིག་བྱུང་སྟེ།
དེས་སློབ་པ་དང་མི་སློབ་པའི་དགེ་སློང་མ་མང་པོ་ཞིག་ལ་གསོལ་བ་བཏབན། དེ་དག་ན་རེ་བདག་ཅག་གི་དགེ་བའི་
ཕྱོགས་བཏང་སྟེ། ཁྱོད་ཀྱི་དོན་བསྒྲུབ་མི་ནུས་སོ་ཞེས་ཟེར་རོ། ། དེ་ནས་དེ་ཐོས་པའི་མོད་ལ་དགེ་
སློང་མ་དེ་ཤིན་ཏུ་ཁྲོ་བའི་ཀུན་ནས་དཀྲིས་པ་སྐྱེས་ཏེ། དེ་ཁྲོས་ནས་དགེ་སློང་མ་དེ་དག་ལ་སྨྲས་པ།
ང་ནི་ཁྱི་མོ་དང་འདྲ་བ་ཁྱེད་དགང་བ་དང་གསོ་བ་འབའ་ཞིག་བྱེད་ན་ཁྱེད་ནི་སྐད་ཅིག་ཙམ་བདག་གི་
དོན་བྱེད་དུ་ཡང་མི་བཏུབ་བམ་ཞེས་བྱས་སོ། ། དེ་ནས་དགེ་སློང་མ་དེ་རྣམས་ཀྱིས་བསམས་པ།
ཉོན་མོངས་མ་འདི་ནི་དམས་ཤིང་ཉམས་པར་གྱུར་ཏེ། འཁོར་བ་ན་འཁོར་ཞིང་སྡུག་བསྔལ་ཆེན་པོ་
རྙེད་ན་མི་རུང་ངོ་སྙམ་དུ་བསམས་ནས། འདིའི་ར་མདའ་བྱ་དགོས་སོ་སྙམ་སྟེ་དེ་དག་གི་སྨྲས་པ།
ཁྱོད་ཀྱིས་ངེད་སུ་ཡིན་པ་དང་། ཁྱོད་བདག་སུ་ཡིན་པ་ཤེས་སམ་དེས་སྨྲས་པ། ངས་ཤེས་ཏེ་ཁྱེད་
67



ལས་འབྲས་ཀྱི་གསང་ལམ།
ཀྱང་རབ་ཏུ་བྱུང་བ་ཡིན་ལ་ང་ཡང་རབ་ཏུ་བྱུང་བ་ཡིན་ནོ། ། དེ་དག་གིས་སྨྲས་པ། ཚེ་ཞེ་འུ་བུ་ཅག་
རབ་ཏུ་བྱུང་བར་འདྲ་མོད་ཀྱི། ཁྱོད་ནི་བཅིང་བ་ཐམས་ཅད་ཀྱིས་བཅིངས་པའི་སོ་སོའི་སྐྱེ་བོ་ཡིན་ལ་
ངེད་ནི་བྱ་བ་བྱས་པ་ཡིན་གྱིས་ཉེས་པ་ལ་ཉེས་སོ་ཞེས་བཤག་པར་གྱིས་ཤིག ཁྱོད་འཁོར་བ་ན་འཁོར་ཞིང་
སྡུག་བསྔལ་ཆེན་པོ་རྙེད་ཏ་རེ། དེ་སྐད་ཐོས་པའི་མོད་ལ་དགེ་སློང་མ་དེ་འགྱོད་པ་ཆེན་པོ་སྐྱེས་ཏེ། འགྱོད་པ་
ཆེན་པོ་སྐྱེས་ནས། ལྷག་པར་ཡང་ཆོས་བཞིན་དུ་གཉི་གའི་དགེ་འདུན་གྱི་ཞལ་ཏ་བྱས་ཏེ་ཚེ་གཅིག་ཏུ་ཚངས་
པར་སྤྱོད་པ་སྤྱད་ནས། འཆི་ཀར་སྨོན་ལམ་བཏབ་པ། ཀྱེ་མ་བདག་ཀྱང་ཡང་དག་པར་རྫོགས་པའི་
སངས་རྒྱས་འོད་སྲུང་གི་བསྟན་པ་ལ་རབ་ཏུ་བྱུང་ནས་ཚེ་གཅིག་ཏུ་ཚངས་པར་སྤྱོད་པ་སྤྱད་དེ། ཆོས་
བཞིན་དུ་ཞལ་ཏ་བྱས་པའི་དགེ་བའི་རྩ་བ་འདིས་ནི་བདག་གང་དང་གང་དུ་སྐྱེ་བ་དེ་དང་དེར་ཅི་
ནས་ཕྱུག་ཅིང་ནོར་མང་ལ་ལོངས་སྤྱོད་ཆེ་བའི་རིགས་སུ་སྐྱེ་བ་དང་། གཟུགས་བཟང་ཞིང་བལྟ་ན་
སྡུག་ལ་མཛེས་པར་གྱུར་ཅིག ཡང་དག་པར་རྫོགས་པའི་སངས་རྒྱས་འོད་སྲུང་གིས་བྲམ་ཟེའི་ཁྱེའུ་
བླ་མ་ལུང་བསྟན་པ་གང་ཡིན་པའི་སངས་རྒྱས་བཅོམ་ལྡན་འདས་དེ་བདག་གིས་མཉེས་པར་བྱེད་པར་
གྱུར་ཅིག མི་མཉེས་པར་བྱེད་པར་མ་གྱུར་ཅིག དེ་ཁོ་ནའི་བསྟན་པ་ལ་རབ་ཏུ་བྱུང་ནས། ཉོན་མོངས་
པ་ཐམས་ཅད་སྤངས་ཏེ། དགྲ་བཅོམ་པ་ཉིད་མངོན་སུམ་དུ་བྱེད་པར་གྱུར་ཅིག བདག་ཁྲོས་ནས་
ཚངས་པ་མཚུངས་པར་སྤྱོད་པ་རྣམས་ལ་ཚིག་རྩུབ་པོ་སྨྲས་པ་གང་ཡིན་པའི་ལས་དེའི་རྣམ་པར་
སྨིན་པའི་སྐལ་བ་ཅན་དུ་བདག་མ་གྱུར་ཅིག་ཅེས་བྱས་སོ། ། དགེ་སློང་དག་ཇི་སྙམ་དུ་སེམས་དེའི་
ཚེ་དགེ་སློང་མར་གྱུར་པ་གང་ཡིན་པ་དེ་ནི་དགེ་སློང་མ་འདི་ཉིད་ཡིན་ཏེ། དེས་དེར་ཚངས་པ་
མཚུངས་པར་སྤྱོད་པ་དེ་དག་ལ་ཚིག་རྩུབ་པོ་སྨྲས་པའི་ལས་དེའི་རྣམ་པར་སྨིན་པས་ནི་ཚེ་རབས་ལྔ་
བརྒྱར་ཁྱིར་སྐྱེས་སོ། ། དེས་དེར་འཆི་ཀར་སྨོན་ལམ་བཏབ་སྟེ། བདག་གང་དང་གང་དུ་སྐྱེ་བ་དེ་
དང་དེར་ཕྱུག་ཅིང་ནོར་མང་ལ་ལོངས་སྤྱོད་ཆེ་བའི་རིགས་སུ་སྐྱེ་བར་གྱུར་ཅིག ཡང་དག་པར་རྫོགས་
པའི་སངས་རྒྱས་འོད་སྲུང་གིས་བྲམ་ཟེའི་ཁྱེའུ་བླ་མ་ལུང་བསྟན་པ་གང་ཡིན་པའི་སངས་རྒྱས་བཅོམ་
ལྡན་འདས་དེ་བདག་གིས་མཉེས་པར་བྱེད་པར་གྱུར་ཅིག མི་མཉེས་པར་བྱེད་པར་མ་གྱུར་ཅིག དེ་ཁོ་
68



ལས་འབྲས་ཀྱི་གསང་ལམ།
ནའི་བསྟན་པ་ལ་རབ་ཏུ་བྱུང་ནས་ཉོན་མོངས་པ་ཐམས་ཅད་སྤངས་ཏེ། དགྲ་བཅོམ་པ་ཉིད་མངོན་སུམ་དུ་
བྱེད་པར་གྱུར་ཅིག་ཅེས་བྱས་པའི་ལས་དེའི་རྣམ་པར་སྨིན་པསནི། འདི་ད་ལྟར་ཕྱུག་ཅིང་ནོར་མང་ལ་ལོངས་
སྤྱོད་ཆེ་བའི་རིགས་སུ་སྐྱེས་ཏེ། དགེ་སློང་དག་ང་ཡང་དག་པར་རྫོགས་པའི་སངས་རྒྱས་འོད་སྲུང་དང་
ཤིན་ཏུ་མཉམ་པ་དང་ཤུགས་མཉམ་པ་དང་མཛད་པ་མཉམ་པ་དང་ཐབས་མཉམ་པ་བརྙེས་པར་གྱུར་
ནས། འདིས་ང་མཉེས་པར་བྱས་ཏེ། མི་མཉེས་པར་མ་བྱས་ལ་ང་ཉིད་ཀྱི་བསྟན་པ་ལ་རབ་ཏུ་བྱུང་ནས། ཉོན་
མོངས་པ་ཐམས་ཅད་སྤངས་ཏེ། དགྲ་བཅོམ་པ་ཉིད་མངོན་སུམ་དུ་བྱས་པ་འདི་ནི་འདིའི་འདས་པའི་
ལས་ཡིན་ནོ། ། ད་ལྟར་བྱུང་བའི་ལས་ཅི་ཞིག་བྱས་ཞེ་ན། དེ་ཁྱིར་སྐྱེས་ནས་ཤཱ་རིའི་བུ་ལ་སེམས་
དགའ་བར་གྱུར་པ་དེས་ནི་མིའི་ནང་དུ་སྐྱེས་ཏེ། འདི་ནི་ད་ལྟར་བྱུང་བའི་ལས་ཡིན་ནོ།། །།



ཡ ལས་འབྲས་ཀྱི་གསང་ལམ།
སྲིན་བུའི་རྒྱུ་བསྟན་པའི་ལེའུ།
མདོ་མཛངས་བླུན་ལས།
འདི་སྐད་བདག་གིས་ཐོས་པ་དུས་གཅིག་ན། བཅོམ་ལྡན་འདས་རྒྱལ་པོའི་ཁབ་ན་བྱ་རྒོད་ཕུངས་པོའི་
རི་ལ་བཞུགས་སོ། ། དེའི་ཚེ་གྲོང་ཁྱེར་དེ་དང་མི་རིང་བ་ཞིག་ན་ཆུའི་ལྟེང་ཀ་མི་གཙང་བ་ཞིག་ཡོད་དེ།
མི་མང་པོ་བཤང་གཅི་དང་མི་གཙང་བ་ཐམས་ཅད་དེར་འདོར་ཏེ། ལྟེང་ཀའི་ནང་ན་སྲིན་བུ་ཆེན་པོ་
སྦྲུལ་དང་འདྲ་བ། རྐང་པ་བཞི་ཡོད་པ་ཞིག་ཡོད་དེ། ཆུའི་ནང་ན་ཕན་ཚུན་རྒྱུག་ཅིང་བར་འགའ་ནི་
ཕྱིར་འབྱུང་། བར་འགའ་ནི་ཆུའི་གཏིང་དུ་འགྲོ་སྟེ་ལོ་མང་པོ་དེ་ན་གནས་ཤིང་སྡུག་བསྔལ་ཚད་
མེད་པ་མྱོང་ངོ༌། ། དུས་གཞན་ཞིག་ན་བཅོམ་ལྡན་འདས་དགེ་སློང་མང་པོས་བསྐོར་ཏེ་མདུན་དུ་
བདར་ནས་ལྟེང་ཀ་དེའི་ངོགས་སུ་གཤེགས་ཏེ་སྲིན་བུ་དེ་གཟིགས་པ་དང་། སྲིན་བུ་དེའི་སྔོན་གྱི་རྒྱུ་
ཁྱེད་ཅག་སུས་ཤེས་ཞེས་བཀའ་སྩལ་པ་དང་། དགེ་སློང་རྣམས་ཀྱིས་བསམས་ཀྱང་སྲིན་བུ་དེས་སྔོན་ཅི་
བྱས་པ་གཅིག་གིས་ཀྱང་མ་རྟོགས་ནས་བདག་ཅག་ལས་གང་ཡང་འཚལ་བ་མ་མཆིས་སོ། ། ཞེས་གསོལ་ཏོ། །
བཅོམ་ལྡན་འདས་ཀྱིས་བཀའ་སྩལ་པ། ཁྱོད་ལེགས་པར་ཉོན་ལ་ཡིད་ལ་ཟུངས་ཤིག་དང་།
སྲིན་བུ་འདིའི་སྔོན་གྱི་རྒྱུ་བཤད་པར་བྱའོ། ། སྔོན་འདས་པའི་དུས་ན་སངས་རྒྱས་རྣམ་པར་གཟིགས་
ཞེས་བྱ་བ་འཇིག་རྟེན་དུ་གཤེགས་ཏེ། སེམས་ཅན་གྱི་དོན་མཛད་ནས་མྱ་ངན་ལས་འདས་སོ། །
སངས་རྒྱས་དེའི་བསྟན་པ་ལ་དགེ་སློང་སྟོང་ཕྲག་བཅུ་ཞིག་ཚངས་པར་སྤྱོད་པ་ཡོངས་སུ་དག་པར་སྤྱོད་
དེ་དགོན་པའི་རི་ཞིག་ལ་གནས་པ་ལས། གཡས་གཡོན་ན་མེ་ཏོག་གི་ཤིང་དང་། འབྲས་བུའི་ཤིང་
རབ་ཏུ་རྒྱས་ཤིང་། ཤིང་གི་བར་བར་ན་ཆུ་མིག་དང་། ཁྲུས་ཀྱི་རྫིང་བུ་དང་ལྡན་པ་ཤིན་ཏུ་དགའ་བའི་
གནས་ཤིག་ཡོད་དོ། །དེའི་ཚེ་ན་དགེ་སློང་དག་སྤྱོད་པ་ལམ་ལ་བརྩོན་ཞིང་ནན་ཏན་བྱེད་པས། ཐམས་ཅད་
ཀྱིས་འབྲས་བུ་དང་པོ་ནས་འབྲས་བུ་བཞི་པའི་བར་དུ་ཐོབ་སྟེ། སོ་སོའི་སྐྱེ་བོ་མེད་དོ། ། དུས་གཞན་
ཞིག་ན་ཚང་པ་ལྔ་བརྒྱ་ཙམ་ཞིག་རྒྱ་མཚོར་རིན་པོ་ཆེ་ལེན་དུ་དོང་བ་ལས་ལམ་དུ་ཞུགས་ཏེ། ལམ་
ཡོགས་སུ་རི་དེ་ལ་ལྷགས་ནས་དགེ་སློང་དག་སྤྱོད་པ་ལ་ཤིན་ཏུ་བརྩོན་པ་མཐོང་ནས་ཚོང་པ་རྣམས་
70



– ལས་འབྲས་ཀྱི་གསང་ལམ།
བགྲོས་ཏེ་མཆོད་པ་ཞིག་བྱ་བར་བསམ་པ་ལས། ཡོན་བདག་མང་བས་སྐབས་མ་རྙེད་དེ་བསམ་པ་བཞིན་
དུ་མ་གྲུབ་ནས་དགེ་འདུན་ལ་ཕྱག་འཚལ་ཏེ། རྒྱ་མཚོར་དོང་ནས་འདི་སྐད་ཅེས་སྨྲས་སོ། །
གལ་ཏེ་བདག་ཅག་ཉེ་ཞོ་མེད་པར་བདེ་བར་འཁོར་ན་མཆོད་པ་བགྱིའོ། ། ཞེས་གསོལ་བ་དང་།
དགེ་འདུན་རྣམས་ཀྱང་ཅིང་མི་གསུང་སྟེ་ཚོང་པ་རྣམས་རྒྱ་མཚོར་ཞུགས་སོ། །ཚོང་པ་དེ་དག་རྒྱུ་
མཚོ་ནས་རིན་པོ་ཆེ་མང་དུ་རྙེད་དེ་བདེ་བར་འཁོར་ནས་རིན་པོ་ཆེའི་དམ་པ་རིན་ཆེ་བ་ཞིག་
དགེ་འདུན་རྣམས་ལ་བསོད་སྙོམས་ཀྱི་ཟོང་དུ་ཕུལ་ལོ། །དེ་ནས་དགེ་སློང་རྣམས་ཀྱིས་
རིན་པོ་ཆེ་དེ་བཞེས་ནས་དགེ་འདུན་གྱི་ལས་བྱེད་པའི་དགེ་སློང་ཞིག་ལ་གཏད་དོ། ། ཕྱིས་དགེ་འདུན་
དག་བསོད་སྙོམས་ཀྱིས་བྲལ་བར་གྱུར་ནས་རིན་པོ་ཆེ་དེ་བསོད་སྙོམས་སུ་བཙོང་སྙམ་སྟེ། ལས་བྱེད་
པའི་དགེ་སློང་དེ་ལ་ཚོང་པས་ཕུལ་བའི་རིན་པོ་ཆེ་འོན་ཅིག་ཅེས་བསྒོ་བས་དགེ་སློང་དེས་སྨྲས་པ།
ཚོང་པས་རིན་པོ་ཆེ་དེ་ང་ལ་བྱིན་དུ་ཟད་ཀྱི། ཁྱོད་ཀུན་ལ་མ་བྱིན་ནོ། ། དགེ་འདུན་གྱིས་དགེ་སློང་
དེ་ལ་རིན་པོ་ཆེ་དེ་ནི་ཚོང་པས་དགེ་འདུན་ལ་ཕུལ་ནས་ཁྱོད་ཟེད་དུ་བཅུག་གི་ཁྱེད་ལ་བྱིན་པ་མ་ཡིན་ནོ།།
ཞེས་བསྒོ་བ་དང༌། དགེ་སློང་དེ་ཁྲོས་ནས་ཁྱོད་སྐྱག་པ་ལ་ཟ་ཟ་བའམ། རིན་པོ་ཆེ་དེ་ནི།
ཁོ་བོའི་ཡིན་གྱི། མ་ཟེར་ཅིག་ཅེས་སྨྲས་སོ། ། དེ་ནས་དགེ་འདུན་རྣམས་ཀྱང་དགེ་སློང་དེ་ཁྲོས་ནས་
ངན་སེམས་སྐྱེས་པ་མཐོང་ནས་སོ་སོར་གྱེས་སོ། ། དེ་ལྟར་དགེ་འདུན་ལ་ངན་སེམས་ཀྱིས་ཚིག་ངན་པ་
སྨྲས་པས་ལུས་ཞིག་སྟེ་ཚེ་འཕོས་ནས་མཚམས་མེད་པའི་སེམས་ཅན་དམྱལ་བ་ཆེན་པོར་ལྷུང་སྟེ་ངན་སྐྱུག་
གི་ནང་ན་བསྐལ་པ་དགུ་བཅུ་རྩ་གཅིག་གི་བར་དུ་འགྲེ་འགྲེའོ། ། དེ་ལས་ཐར་ནས་ད་འདིར་ངན་སྐྱུག་
གི་ཁུང་དུ་སྐྱེས་ཏེ་ལོ་མང་དུ་ལོན་ཡང་ད་དུང་མཐར་རོ། ། འདི་ལྟ་སྟེ། སྔོན་འདས་པའི་སངས་རྒྱས་
གཙུག་ཏོར་ཅན་གྱིས་ཀྱང་དགེ་སློང་གི་དགེ་འདུན་དང་བཅས་འདིར་གཤེགས་ནས་ཉེ་གནས་རྣམས་
ལ་བསྟན་ཏེ་སྔོན་ཅི་ལས་གྱུར་པ་བསྟན་ཏོ། ། དེ་ནས་ཡང་སངས་རྒྱས་ཐམས་ཅད་སྐྱོབ་ཀྱང་དགེ་
སློང་གི་དགེ་འདུན་དང་བཅས་ཏེ་འདིར་གཤེགས་ནས་སྔོན་ཅི་ལས་གྱུར་པ་བསྟན་ཏོ། །དེ་ནས་ཚེ་འཕོས་
ནས་ཕྱིར་ཡང་སེམས་ཅན་དམྱལ་བར་སྐྱེས་ཏེ། ལོ་ཁྲི་ཕྲག་གྲངས་མེད་པ་ཞིག་ལོན་ནས་ཕྱིར་ཡང་
71



ལས་འབྲས་ཀྱི་གསང་ལམ།
ཁུང་འདིར་སྐྱེས་སོ། ། དེའི་འོག་ཏུ་སངས་རྒྱས་ལོག་པར་དད་སེལ་ཀྱང་དགེ་སློང་གི་དགེ་འདུན་
དང་བཅས་སུ་འདིར་གཤེགས་ནས་སྔོན་གྱི་ལོ་རྒྱུས་བསྟན་ཏོ། ། དེའི་འོག་ཏུ་སངས་རྒྱས་གསེར་ཐུབ་
ཀྱང་འདིར་གཤེགས་སོ། ། དེའི་འོག་ཏུ་སངས་རྒྱས་འོད་སྲུང་ཡང་ཉེ་གནས་རྣམས་དང་བཅས་པར་
འདིར་གཤེགས་ཏེ་སྔོན་གྱི་ལོ་རྒྱུས་བསྟན་ཏོ། ། ད་སངས་རྒྱས་བདུན་པོའི་ཐ་མ་སངས་རྒྱས་ཤཱཀྱ་
ཐུབ་པར་ཡང་ཁྱེད་ལ་འདིར་སྲིན་བུ་འདི་བསྟན་ཏེ། དེ་བཞིན་དུ་བསྐལ་པ་བཟང་པོའི་སངས་རྒྱས་
སྟོང་པ་ཀུན་ཉེ་གནས་དང་བཅས་ཏེ་འདིར་གཤེགས་ནས་སྲིན་བུ་འདིས་སྔོན་གྱི་བྱས་པའི་ལོ་རྒྱུས་
སྟོན་པར་འགྱུར་རོ། ། དགེ་སློང་རྣམས་བཅོམ་ལྡན་འདས་ཀྱིས་གསུངས་པ་ཐོས་ནས་ལུས་ཀྱི་བ་སྤུ་
ཀུན་ལངས་ནས་སོ་སོ་ནས་ལུས་དང་ངག་དང་ཡིད་ཀྱི་ལས་ཤིན་ཏུ་སྲུང་བ་གྱུར་ཏོ། ། བཅོམ་ལྡན་
འདས་ཀྱིས་གསུངས་པ་ལ་འཁོར་མང་པོ་རྗེས་སུ་ཡི་རང་ནས་མངོན་པར་དགའོ། ། སྲིན་བུའི་རྒྱུ་བསྟན་
པའི་ལེའུ་སྟེ་ལྔ་བཅུ་པའོ།། །།



- ལས་འབྲས་ཀྱི་གསང་ལམ།
མི་སྡུག་པ་ཞེས་བྱ་བ་ནི། །
ལས་བརྒྱ་བ་ལས།
སྡོམ་ནི། མི་སྡུག་བདེ་བྱེད་གདོལ་པ་དང་། །རབ་བཟང་དང་ནི་ལྷར་བཅས་གླིང་། །སྙིང་རྗེ་བཟང་པོ་
གེལ་བོ་དང༌། །ནག་པོ་མདའ་ཐོགས་བརྫིས་དང་ཝ། ། མི་སྡུག་པ་ཞེས་བྱ་བ་ནི། །
བཅོམ་ལྡན་འདས་ཡུལ་གར་ག་ཞེས་བྱ་བར་ལྗོངས་རྒྱུ་ཞིང་གཤེགས་པ་ལས། ཤི་ཤུ་མ་རིའི་
རི་ལ་བྱོན་ནས། ཤི་ཤུ་མ་རིའི་རི་འཇིགས་བྱེད་ཀྱི་ཚལ་རི་དྭགས་ཀྱི་ནགས་ན་བཞུགས་སོ། ། དེའི་ཚེ་
ཤི་ཤུ་མ་རིའི་རི་ལ་ཁྱིམ་བདག་ཕྱུག་ཅིང་ནོར་མང་ལ་ལོངས་སྤྱོད་ཆེ་བ་ཡོངས་སུ་འཛིན་པ་ཡངས་ཤིང་
རྒྱ་ཆེ་བ་རྣམ་ཐོས་ཀྱི་བུའི་ནོར་དང་ལྡན་པ། རྣམ་ཐོས་ཀྱི་བུའི་ནོར་དང་འགྲན་པ་ཞིག་གནས་པ་དེས་
རིགས་མཉམ་པ་ལས་ཆུང་མ་བླངས་ཏེ། དེ་དེ་དང་ལྷན་ཅིག་ཏུ་རྩེ་ཞིང་དགའ་ལ་དགའ་མགུར་སྤྱོད་
པ་ལས་ཕྱིས་ཞིག་ན། དེའི་ཆུང་མ་ལ་བུ་ཆགས་ནས་དེ་ཟླ་བ་དགུའམ་བཅུ་ལོན་པ་དང་ཁྱེའུ་མི་སྡུག་པའི་
སྣ་གྲངས་བཅོ་བརྒྱད་དང་ལྡན་པ་ཞིག་བཙས་ནས། དེ་མཐོང་མ་ཐག་ཏུ་ཕ་མ་གཉིས་སྡུག་བསྔལ་
ཆེན་པོ་དང་ལྡན་པར་གྱུར་ཏེ། བདག་ཅག་གཉིས་ཀྱི་བུ་བཙས་ནས་ཀྱང་འདི་ཁོ་ན་ལྟ་བུར་སྐྱོན་ཅན་
དུ་གྱུར་ན། འདི་འདྲ་བ་ཅི་དགོས་ཀྱིས་འདི་ནི་ཤི་ཡང་སླའི་ཕྱེམ་རེད་ནམ་སྲོས་པ་དང་ཁྱི་རྣམས་ལ་
སྦྱིན་ནོ་སྙམ་མོ། ། དེ་ནས་ཁྱིམ་བདག་གི་ཆུང་མས་སྨྲས་པ། མི་གསོད་པ་ནི་འཇིག་རྟེན་ན་དམད་པའི་
སྟེང་དུ། སེམས་ཅན་དམྱལ་བར་སྐྱེ་བར་འགྱུར་བའི་ལས་བྱ་བར་འགྱུར་གྱིས་དེ་ལྟར་མི་བགྱི་བར།
བུ་འདི་དེ་ལྟར་སྐྱོན་ཅན་དུ་གྱུར་གྱིས་ཀྱང་འདི་བདག་གི་དབེན་པའི་ཕྱོགས་ཤིག་ཏུ་གསོས་ལ་གང་གི་
ཚེ་ཆེར་སྐྱེས་པ་དེའི་ཚེ། ཁྱིམ་ནས་བསྐྲད་དེ་བཏང་བ་དང་འདི་འཚོ་བ་ངན་ངོན་ཚོལ་བར་འགྱུར་རོ་
ཞེས་བྱས་ནས། དེ་གཉིས་ཀྱིས་ཁྱེའུ་དེ་དབེན་པའི་ཕྱོགས་ཤིག་ཏུ་གསོས་སོ། ། དེ་ནས་དེ་ཆེར་སྐྱེས་པ་
དང་དེའི་མིང་མི་སྡུག་པ་ཞེས་བཏགས་སོ། ། དེ་ནས་དེ་ཁྱིམ་ནས་བསྐྲད་དེ་བཏང་ནས། དེ་བཀྲེས་ཤིང་
སྐོམ་པས་ལུས་རིད་པར་གྱུར་ནས་འཁར་བ་དང་སྣོད་ཐོགས་ཏེ་སློང་བ་ལ་ཞུགས་སོ། ། དེ་ནས་དེ་
གང་གི་ཁྱིམ་སྒོའམ་ཟོང་བཞག་པའི་སའམ་ཚོང་ཁང་དུ་འོངས་པ་དེར་གྲོང་མིའི་བྱིས་པ་རྣམས་ཀྱིས་



– ལས་འབྲས་ཀྱི་གསང་ལམ།
དེ་ལ་ཁུ་ཚུར་དང་ཐལ་ལྕག་དང་དབྱིག་པ་དང་བོང་བ་རྣམས་ཀྱིས་བརྡེགས་ཏེ། འདྲེ་འོངས་སོ་ཞེས་
ཟེར་ཞིང་སྐྱོད་པར་བྱེད་དོ། ། དེ་ནས་དེ་སྡུག་བསྔལ་ཆེན་པོ་སྐྱེས་ཏེ། བདག་གིས་ལས་མི་དགེ་བ་ཅི་
ཞིག་བྱས་ན། ལས་དེའི་རྣམ་པར་སྨིན་པས་བདག་གིས་སྡུག་བསྔལ་འདི་ལྟ་བུ་མྱོང་བར་གྱུར་ཞིག་གུ།
བདག་གྲོང་ཁྱེར་ན་གནས་པ་བཏང་ལ་གྲོང་ཁྱེར་ནས་བྱུང་སྟེ། སྐྱེད་མོའི་ཚལ་དེ་དང་དེ་དག་ཏུ་སོང་
ལ་སློང་མོ་བྱས་ཀྱང་དེར་བདག་གིས་ལྟོ་གང་ཙམ་རྙེད་གྲང་སྙམ་ནས་གྲོང་ཁྱེར་ནས་བྱུང་སྟེ། སྐྱེད་མོས་
ཚལ་དེ་དང་དེ་དག་ཏུ་རྒྱུ་བ་ལ་ཞུགས་ནས། དེར་ཡང་དེ་ལ་འདྲེ་ཡིན་ནོ་སྙམ་ནས་དེ་དག་གིས་ཁུ་ཚུར་
དང་ཐལ་ལྕག་དང་དབྱིག་པ་དང་བོང་བ་རྣམས་ཀྱིས་བརྡེགས་ནས་སྐྱོད་པར་བྱེད་དོ། ། དེ་ནས་དེ་
བརྡེགས་པས་འཇིགས་ཤིང་སྐྲག་ལ་མིས་འཇིགས་ཤིང་སྐྲག་ནས། ཚང་ཚིང་དག་གི་ནང་དུ་ཞུགས་ཏེ་
ཉིན་མོ་ཟད་པར་བྱེད་ལ། ཉི་མ་ནུབ་པའི་འོག་ཏུ་སྐྱེད་མོས་ཚལ་དེ་དང་དེ་དག་ཏུ་སོང་ནས་དེ་དག་ཏུ་
ཁ་ཟས་བྲུལ་བ་གང་ཡིན་པ་དེ་དག་ཙམ་གྱིས་འཚོ་བར་བྱེད་དོ།། སྲིད་པ་ཐ་མ་པའི་སེམས་ཅན་བར་མ་
དོར་འཆི་བ་ནི་གནས་མེད་ཅིང་སྐབས་མེད་དོ། ། དེས་དེར་སྲོག་ཟུངས་ཅུང་ཟད་ཙམ་དག་རྙེད་དོ། །
སངས་རྒྱས་བཅོམ་ལྡན་འདས་བགྲོད་པ་གཅིག་པུའི་ལམ་སྟོན་པ། རྣམ་པ་གཉིས་ཀྱི་ཤེས་བྱ་དང་
ཡེ་ཤེས་ལ་མངའ་བརྙེས་པ། མ་འདྲེས་པའི་དྲན་པ་ཉེ་བར་བཞག་པ་གསུམ་ལ་མཁས་པ་མི་འཇིགས་པ་
བཞིས་མི་འཇིགས་པ། འགྲོ་བ་ལྔར་འགྲོ་བ་ལས་རྣམ་པར་གྲོལ་བ། སྐྱེ་མཆེད་དྲུག་ལ་མཁས་པ། བྱང་ཆུབ་
ཀྱི་ཡན་ལག་བདུན་ལ་སྤྱོད་ཡུལ་བ། རྣམ་པར་ཐར་པ་བརྒྱད་ལ་བསམ་གཏན་པ། མཐར་གྱིས་གནས་པའི་
སྙོམས་པར་འཇུག་པ་དགུ་ལ་སྙོམས་པར་འཇུག་པ། སྟོབས་བཅུའི་སྟོབས་དང་ལྡན་པ། ཡང་དག་པའི་
སེང་གེའི་སྒྲ་ཆེན་པོ་སྒྲོགས་པ་རྣམས་ནི་ཆོས་ཉིད་ཀྱིས་ཉིན་དུས་གསུམ་མཚན་དུས་གསུམ་སྟེ་ཉིན་མཚན་
དུས་དྲུག་ཏུ། སངས་རྒྱས་ཀྱི་སྤྱན་གྱིས་འཇིག་རྟེན་ལ་གཟིགས་ཏེ། སུ་ནི་རྒུད་སུ་ནི་དར་སུ་ནི་ཕོངས་ཤིང་
འདུག་སུ་ནི་ཉམ་ང་བར་གྱུར་སུ་ནི་གནོད་པ་དང་ལྡན་སུ་ནི་ཕོངས་པ་དང་ཉམ་ང་བ་དང་གནོད་པ་
དང་ལྡན་སུ་ནི་ངན་སོང་དུ་གཞོལ་སུ་ནི་ངན་སོང་དུ་འབབ་སུ་ནི་ངན་སོང་དུ་བབ་སུ་ནི་ངས་ངན་སོང་ལས་
ཕྱུང་སྟེ། མཐོ་རིས་དང་ཐར་པ་དང་འབྲས་བུ་ལ་གཞག་པར་བྱ། སུ་ནི་ཉེས་པར་སྤྱོད་པའི་འདམ་དུ་བྱིང་བ་
74



ལས་འབྲས་ཀྱི་གསང་ལམ།
བས༡་་ས་ལམ།
ལས་ལག་ནས་དྲང་བར་བྱ། སུ་ནི་འཕགས་པའི་ནོར་བདུན་མེད་པ་ལས་འཕགས་པའི་ནོར་བདུན་གྱི་དབང་
ཕྱུག་ལ་དབང་བྱེད་དུ་གཞུག་པར་བྱ། སུ་ནི་དགེ་བའི་རྩ་བ་རྣམས་མ་བསྐྱེད་པ་ལས་བསྐྱེད་པར་བྱ། སུ་ནི་
དགེ་བའི་རྩ་བ་རྣམས་བསྐྱེད་ཟིན་པ་ལས་ཡོངས་སུ་སྨིན་པར་བྱ། སུ་ནི་དགེ་བའི་རྩ་བ་རྣམས་ཡོངས་སུ་སྨིན་
ཟིན་པ་ལས་ཡེ་ཤེས་ཀྱི་མཚོན་གྱིས་བརྡོལ་བར་བྱ། སུ་ལ་ནི་སངས་རྒྱས་བྱུང་བས་བརྒྱན་པའི་འཇིག་རྟེན་
འབྲས་བུ་དང་བཅས་པར་བྱ་སྙམ་དུ་ཡེ་ཤེས་གཟིགས་པ་འཇུག་གོ། །
རྒྱ་མཚོ་ཆུ་སྲིན་རྣམས་ཀྱི་གནས། །དུས་རླབས་ཡོལ་བར་འགྱུར་ཡང་སྲིད། གདུལ་བར་བྱ་བའི་སྲས་རྣམས་ལ། །
སངས་རྒྱས་དུས་ལས་ཡོལ་བ་མེད། ། དེ་ནས་བཅོམ་ལྡན་འདས་ཀྱིས་ཁྱེའུ་མི་སྡུག་པ་གདུལ་བའི་དུས་ལ་
བབ་པར་དགོངས་ནས་འགོག་པའི་སྙོམས་པར་ཞུགས་ཏེ། འགོག་པའི་སྙོམས་པར་ཞུགས་པ་ལས་བཞེས་ནས།
དེ་ཁོ་ན་གདུལ་བའི་ཕྱིར་སངས་རྒྱས་ཉིད་དེ་བས་ཀྱང་ཆེས་མི་སྡུག་པ་ཞིག་ཏུ་སྤྲུལ་ཏེ། བཟའ་བ་དང་བཅའ་
བས་གྱོ་མོ་བཀང་ནས་ས་ཕྱོགས་གང་ན་ཁྱེའུ་མི་སྡུག་པ་འདུག་པའི་ས་ཕྱོགས་དེར་གཤེགས་སོ། །
དེ་ནས་ཁྱེའུ་མི་སྡུག་པས་ཐག་རིང་པོ་ཞིག་ནས་བཅོམ་ལྡན་འདས་མཐོང་ངོ༌། ། མཐོང་ནས་ཀྱང་
བྲོས་ཏེ་འདི་ཡང་འོངས་པ་དང་བདག་ལ་རྡེག་ཏུ་འོང་ངོ་སྙམ་མོ། ། དེ་ནས་བཅོམ་ལྡན་འདས་ཀྱིས་
ཅི་ནུས་དེ་འབྲོ་མི་ནུས་པ་དེ་ལྟ་བུར་བྱིན་གྱིས་རླབས་སོ། ། དེ་ཡང་བཅོམ་ལྡན་ཀྱི་བྱིན་གྱི་རླབས་ཀྱིས་
ལྟ་འདོད་པར་གྱུར་ཏེ། འདི་ལྟ་བུ་སུ་ཡིན་པ་དེ་རེ་ཞིག་བལྟའོ་སྙམ་ནས་ཕྱིར་ལོག་སྟེ། ཁྱེའུ་མི་སྡུག་
པས་སྤྲུལ་པ་མཆོག་ཏུ་མི་སྡུག་པ་དེ་མཐོང་ནས་མཐོང་མ་ཐག་ཏུ་དེའི་བློ་སྐྱེས་པ། འདི་ཁོ་ན་འདྲ་བ་
ཁྱོད་སུ་ཞིག་ཅེས་དྲིའོ་སྙམ་ནས་སངས་རྒྱས་ཀྱི་སྤྲུལ་པ་དེ་ག་ལ་བ་དེར་སོང་བ་དང་སངས་རྒྱས་ཀྱི་
སྤྲུལ་པས་ཁྱེའུ་མི་སྡུག་པ་མཐོང་ནས། འབྲོས་པ་ལྟར་བྱས་པ་དང་ཁྱེའུ་མི་སྡུག་པ་དེས་སྨྲས་པ། གྲོགས་པོ་
ཁྱོད་ཀྱིས་བདག་མཐོང་ན་ཅིའི་ཕྱིར་འབྲོས་སངས་རྒྱས་ཀྱི་སྤྲུལ་པས་སྨྲས་པ། གྲོགས་པོ་བདག་ནི་སྔོན་
གྱི་ལས་ཀྱི་རྣམ་པར་སྨིན་པས་ལུས་འདི་ལྟ་བུར་གྱུར་ཏེ། ཁྱོད་ཀྱིས་བདག་ལ་འདྲེ་ཡིན་ནོ་སྙམ་སྟེ་
བརྡེགས་སུ་དོགས་ནས་བདག་གིས་ཁྱོད་མཐོང་ནས་འབྲོས་སོ། ། ཁྱེའུ་མི་སྡུག་པས་སྨྲས་པ། གྲོགས་པོ་
བདག་ཀྱང་སྔོན་གྱི་ལས་ཀྱི་རྣམ་པར་སྨིན་པས་འདི་ལྟར་མི་སྡུག་པར་གྱུར་ཏེ། བདག་མི་སྡུག་པའི་ཕྱིར་
75



ལས་འབྲས་ཀྱི་གསང་ལམ།
ཕ་མས་ཁྱིམ་ནས་བསྐྲད་དེ། བདག་སློང་མོ་ལ་གང་དང་གང་དུ་འགྲོ་བ་དེ་དང་དེར་ཁུ་ཚུར་དང་
ཐལ་ལྕག་དང་དབྱིག་པ་དང་བོང་བ་དག་གིས་བརྡེགས་ཤིང་བསྐྲད་དེ། བདག་མིས་བརྡེགས་པས་
འཇིགས་ཤིང་སྐྲག་ནས་ཚང་ཚིང་འདིའི་ནང་དུ་ཞུགས་ཏེ་འདུག་གིས་ཁྱོད་ཀྱང་ཚུལ་ཤོག་དང་ལྷན་
ཅིག་འགྲོགས་ཏེ་རྒྱུ་བར་བྱའོ། ། དེ་ནས་སྤྲུལ་པ་དེས་དེ་ལྟར་བྱའོ་ཞེས་སྨྲས་ནས། དེ་ཉིད་དུ་འདུག་སྟེ་
དེས་དེ་ལ་ཁ་ཟས་ཀྱི་བགོ་བཤའ་བྱས་ནས། དེ་ཟོས་ཏེ་འགྲངས་ཤིང་ངོམས་ལ་དབང་པོ་བརྟས་ནས་
སྤྲུལ་པ་དེ་ལ་སེམས་དགའ་བར་གྱུར་པ་དང་། བཅོམ་ལྡན་འདས་ཀྱིས་མི་སྡུག་པའི་གཟུགས་མི་སྣང་བར་
མཛད་དེ། རང་བཞིན་གྱི་སྐུ་བསྟན་ནས་ཁྱེའུ་མི་སྡུག་པས་བཅོམ་ལྡན་འདས་སྐུ་སྐྱེས་བུ་ཆེན་པོའི་
མཚན་སུམ་བཅུ་རྩ་གཉིས་ཀྱིས་ལེགས་པར་བརྒྱན་ཅིང་སྤ་བར་བྱས་པ། མེ་ལུས་ཀྱི་དབྱིབས་སུ་འདུག་པ་
ལྟ་བུ་མེ་ལྕེ་མར་གྱིས་བཏབ་པ་ལྟ་བུ། མར་མེ་གསེར་གྱི་སྣོད་དུ་བཞག་པ་ལྟ་བུ། མཆོད་སྡོང་རིན་པོ་ཆེ་
སྣ་ཚོགས་ཀྱིས་སྤུས་པ་ལྟ་བུ། བློ་གསལ་ཞིང་དྲི་མ་མེད་ལ་རྣམ་པར་དག་པ་དང་ལྡན་པའི་སངས་རྒྱས་
བཅོམ་ལྡན་འདས་མཐོང་ངོ༌། ། མཐོང་ནས་ཀྱང་མཆོག་ཏུ་དགའ་བ་སྐྱེས་ཏེ། དགེ་བའི་རྩ་བ་བསགས་
པའི་རྒྱུ་ལས་བྱུང་བའི་སེམས་ཅན་གྱིས་དང་པོ་སངས་རྒྱས་མཐོང་བའི་ཉམས་བདེ་བ་ཇི་འདྲ་བ་དེ་
ལྟ་བུ་ནི། ལོ་བཅུ་གཉིས་ཀྱི་བར་དུ་ཞི་གནས་ཀྱི་སེམས་ལ་གོམས་པར་བྱས་པ་ལ་ཡང་ཉམས་བདེ་བ་དེ་
ལྟ་བུ་སྐྱེ་བར་མི་འགྱུར་ཏེ། དེ་ལྟར་མཐོང་ནས་ལྷག་པར་ཡང་བཅོམ་ལྡན་འདས་ལ་དགའ་བར་གྱུར་ཏེ།
དེ་དགའ་བར་གྱུར་ནས་ཞབས་ལ་མགོ་བོས་ཕྱག་འཚལ་ཏེ། ཆོས་མཉན་པའི་ཕྱིར་ཕྱོགས་གཅིག་ཏུ་འདུག་གོ།།
དེ་ནས་བཅོམ་ལྡན་འདས་ཀྱིས་དེའི་བསམ་པ་དང་བག་ལ་ཉལ་དང་ཁམས་དང་
ཤེས་པ་དང་རང་བཞིན་ཐུགས་སུ་ཆུད་ནས་དེ་དང་མཐུན་པའི་ཆོས་བསྟན་ཏེ། དེ་ནས་ཁྱེའུ་མི་སྡུག་
པ་སྟན་དེ་ཉིད་ལ་འདུག་བཞིན་དུ་རྒྱུན་དུ་ཞུགས་པའི་འབྲས་བུ་མངོན་སུམ་དུ་བྱས་ཏེ་དེས་བདེན་པ་
མཐོང་ནས་བསམས་པ། གལ་ཏེ་བདག་གིས་ལས་འདི་ལྟ་བུར་མ་གྱུར་དུ་ཟིན་ན་བདག་ཀྱང་ལེགས་པར་
གསུངས་པའི་ཆོས་འདུལ་བ་ལ་རབ་ཏུ་འབྱུང་ཞིང་ཆུ་བོ་རྣམས་ལས་བརྒལ་བར་བྱ་བ་དང་སྦྱོར་བ་
རྣམས་ལས་ཡང་དག་པར་འདའ་བར་བྱ་བའི་ཕྱིར་བརྩོན་པ་དང་བསྒྲུབ་པ་དང་འབད་པར་བྱ་བ་ཞིག་
76



ས་པས
ལས་འབྲས་ཀྱི་གསང་ལམ།
སྙམ་མོ། ། དེ་ནས་རབ་ཏུ་འབྱུང་བའི་སེམས་བསྐྱེད་མ་ཐག་ཏུ་ཁྱེའུ་དེའི་མི་སྡུག་པ་མེད་པར་གྱུར་
ནས་བྱད་གཟུགས་བཟང་པོར་གྱུར་ཏེ། ཁ་དོག་རྒྱས་པ་མཆོག་དང་ལྡན་པར་གྱུར་ཏོ། ། དེ་ནས་དེ་
ལྷག་པར་ཡང་བཅོམ་ལྡན་འདས་ལ་དགའ་བར་གྱུར་ནས་སྟན་ལས་ལངས་ཏེ་བླ་གོས་ཕྲག་པ་གཅིག་ཏུ་
གཟར་ཏེ། བཅོམ་ལྡན་འདས་ག་ལ་བ་དེ་ལོགས་སུ་ཐལ་མོ་སྦྱར་བ་བཏུད་དེ། བཅོམ་ལྡན་འདས་ལ་
འདི་སྐད་ཅེས་གསོལ་ཏོ། ། བཙུན་པ་བདག་ལེགས་པར་གསུངས་པའི་ཆོས་འདུལ་བ་ལ་རབ་ཏུ་འབྱུང་བ་
དང་བསྙེན་པར་རྫོགས་ཤིང་དགེ་སློང་གི་དངོས་པོ་འཐོབ་ཏུ་རུང་ན་བདག་ཀྱང་བཅོམ་ལྡན་འདས་ཀྱི་
ཐད་དུ་ཚངས་པར་སྤྱོད་པ་སྤྱད་པར་འཚལ་ལོ། ། དེས་ན་བཅོམ་ལྡན་འདས་ཀྱིས་དེ་དགེ་སློང་ཚུར་ཤོག་
ཅེས་བྱ་བའི་ཚིག་གིས་རབ་ཏུ་ཕྱུང་སྟེ་བསྙེན་པར་རྫོགས་པར་མཛད་ནས་དེ་ལ་ལུང་ཡང་ཕོག་གོ། །
དེས་ཀྱང་བརྩོན་པ་དང་བསྒྲུབ་པ་དང་འབད་པས་ཉོན་མོངས་པ་ཐམས་ཅད་སྤངས་ནས། དགྲ་བཅོམ་པ་
ཉིད་མངོན་སུམ་དུ་བྱས་ཏེ། དེ་དགྲ་བཅོམ་པ་ཁམས་གསུམ་པའི་འདོད་ཆགས་དང་བྲལ་བར་གྱུར་ནས།
གསེར་བོང་བར་མཉམ་པ། ནམ་མཁའ་དང་ལག་མཐིལ་དུ་འདྲ་བའི་སེམས་དང་ལྡན་པ། ཙན་དན་
སྦངས་པ་ལྟ་བུར་བསིལ་བར་གྱུར་པ། རིག་པའི་སྒོ་ངའི་སྦུབས་བཅོམ་པ་རིག་པ་དང་མངོན་པར་
ཤེས་པ་དང་སོ་སོ་ཡང་དག་པར་རིག་པ་ཐོབ་པ། སྲིད་པའི་རྙེད་པ་དང་ཆགས་པ་དང་བཀུར་སྟི་ལ་མི་ལྟ་བ།
དབང་པོ་དང་ཉེ་དབང་དང་བཅས་པའི་ལྷ་རྣམས་ཀྱིས་མཆོད་ཅིང་རྗེད་པ་དང་གུས་པར་སྨྲ་བའི་
གནས་སུ་གྱུར་ཏོ།། དེ་ནས་དགེ་སློང་རྣམས་ཀྱིས་སངས་རྒྱས་བཅོམ་ལྡན་འདས་ལ་ཞུས་པ། བཙུན་པ་
མི་སྡུག་པས་ལས་ཅི་བགྱིས་ན་ལས་དེའི་རྣམ་པར་སྨིན་པ་ཕྱུག་ཅིང་ནོར་མང་ལ་ལོངས་སྤྱོད་ཆེ་བའི་
རིགས་སུ་སྐྱེས་ལ། མི་སྡུག་པའི་སྣ་གྲངས་བཅོ་བརྒྱད་དང་ལྡན་པར་གྱུར་ནས། འདི་མི་སྡུག་པའི་
ཕྱིར་ཕ་མ་གཉིས་ཀྱིས་ཁྱིམ་ནས་བསྐྲད་ལ། རབ་ཏུ་འབྱུང་བའི་སེམས་བསྐྱེད་མ་ཐག་ཏུ་དེའི་མི་སྡུག་པ་
མ་མཆིས་པར་གྱུར་ཏེ། བྱད་གཟུགས་བཟང་པོར་གྱུར་ནས་འདིས་བཅོམ་ལྡན་འདས་མཉེས་པར་
བགྱིས་ཤིང་། མི་མཉེས་པར་མ་བགྱིས་ལ། བཅོམ་ལྡན་འདས་ཀྱི་བསྟན་པ་ལ་རབ་ཏུ་བྱུང་ནས་ཉོན་
མོངས་པ་ཐམས་ཅད་སྤངས་ཏེ། དགྲ་བཅོམ་པ་ཉིད་མངོན་སུམ་དུ་བགྱིས་ལགས། །



ལས་འབྲས་ཀྱི་གསང་ལམ།
བཅོམ་ལྡན་འདས་ཀྱིས་བཀའ་སྩལ་པ། དགེ་སློང་དག་མི་སྡུག་པ་ཉིད་ཀྱིས་ལས་དེ་ལྟ་བུ་
བྱས་ཤིང་བསགས་ཏེ་དགེ་སློང་དག་སྔོན་བྱུང་བ་འདས་པའི་དུས་ན་རི་ཁྲོད་ཀྱི་གྲོང་ཞིག་ན། ཁྱིམ་བདག་
སེར་སྣ་ཅན་འཇུངས་པ་ཡོད་བྱད་ཀུན་ཏུ་འཛིན་པ་ཞིག་གནས་པ་ལས་ཕྱི་ཞིག་ན་དེ་ཁྱིམ་ན་འདུག་
པ་དང་། སངས་རྒྱས་བཅོམ་ལྡན་འདས་རྣམས་མི་བཞུགས་པའི་ཚེ། རང་སངས་རྒྱས་རྣམས་འཇིག་རྟེན་
དུ་བྱུང་སྟེ། རང་སངས་རྒྱས་ཤིག་ཁྱིམ་བདག་དེའི་ཁྱིམ་དུ་བསོད་སྙོམས་ལ་འོངས་ནས། ཁྱིམ་བདག་
དེས་དེ་ལ་བསོད་སྙོམས་ཕུལ་བ་ལས་བསོད་སྙོམས་ཕུལ་བའི་འོག་ཏུ་འགྱོད་པ་སྐྱེས་ཏེ། བདག་གིས་
ཟས་འདི་དགེ་སྦྱོང་མགོ་རེག་ལས་མེད་པ་འདི་ལ་བྱིན་པ་བས་ནི་ཚལ་ཟའམ་ལས་བྱེད་པ་ལ་བྱིན་
དང་རུང་བ་ཞིག་སྙམ་སྟེ། དེ་འགྱོད་པར་གྱུར་པས་ཁ་ཟས་དེ་ཕྱིར་ཕྲོགས་ནས་ལུས་དང་ངག་གི་
ལས་ཚུལ་མི་སྡུག་པས་ཐོ་བརྩམས་ཏེ་ཁྱིམ་ནས་བསྐྲད་དོ། ། དེ་ནས་རང་སངས་རྒྱས་དེས་བསམས་པ་
ཉོན་མོངས་པ་འདི་ནི་དམས་ཤིང་ཉམས་པར་གྱུར་ཏེ། གཏན་དུ་དམས་པར་གྱུར་ན་མི་རུང་གིས་
འདིའི་ར་མདའ་བྱ་དགོས་སོ་སྙམ་ནས་སྟེང་གི་ནམ་མཁའ་ལ་འཕགས་ཏེ། འབར་བ་དང་ལམ་མེར་
འདུག་པ་དང་ཆར་བ་འབབ་པ་དང་གློག་འགྱུ་བའི་ཆོ་འཕྲུལ་རྣམས་བསྟན་ཏོ། ། སོ་སོའི་སྐྱེ་བོ་རྣམས་
ནི་རྫུ་འཕྲུལ་གྱིས་མྱུར་དུ་དད་པར་བྱེད་དེ། དེ་ཤིང་ལྗོན་པ་སོག་ལེས་བཅད་བ་བཞིན་དུ་ཞབས་ལ་
ཕྱག་འཚལ་ནས་སྨྲས་པ། སྐལ་བ་ཆེན་པོ་དང་ལྡན་པ་མར་གཤེགས། བདག་ཉེས་པར་སྤྱོད་པའི་འདམ་
དུ་བྱིང་བའི་ལག་ནས་དྲང་དུ་གསོལ་ཞེས་བྱས་སོ། ། རང་སངས་རྒྱས་དེ་ཡང་དེ་ཁོ་ན་ལ་སྙིང་བརྩེ་བའི་ཕྱིར།
ས་ལ་བབས་ནས་དེས་རྐང་པ་ལ་ཕྱག་འཚལ་ཏེ། བཟོད་པ་གསོལ་ནས། ཡང་བསོད་སྙོམས་ཕུལ་ཏེ་
སྨོན་ལམ་བཏབ་པ། འདི་ལྟར་བདག་གིས་ཡོན་གནས་འདི་ལྟ་བུ་ལ་གནོད་པ་བྱས་པའི་ལས་འདིའི་
སྐལ་བ་ཅན་དུ་བདག་མ་གྱུར་ཅིག འདིར་ལྟར་བདག་གིས་ཕྱིར་ཡང་བཀུར་སྟི་བྱས་པའི་དགེ་བའི་
རྩ་བ་འདིས་ན་བདག་གང་དང་གང་དུ་སྐྱེ་བ་དེ་དང་དེར་ཕྱུག་ཅིང་ནོར་མང་ལ་ལོངས་སྤྱོད་ཆེ་བའི་
རིགས་སུ་སྐྱེ་བར་ཤོག་ཅིག འདི་བས་ཀྱང་ཆེས་ཁྱད་དུ་འཕགས་པའི་སྟོན་པ་མཉེས་པར་བྱེད་པར་
གྱུར་ཅིག མི་མཉེས་པར་བྱེད་པར་མ་གྱུར་ཅིག ཡོན་ཏན་འདི་ལྟ་བུ་དག་ཀྱང་འཐོབ་པར་གྱུར་ཅིག



ལས་འབྲས་ཀྱི་གསང་ལམ།
གལ་ཏེ་སྡིག་པའི་ལས་འདིའི་འབྲས་བུ་གདོན་མི་ཟ་བར་བདག་ལ་སྨིན་པར་གྱུར་ན་ཡང་རབ་ཏུ་
འབྱུང་བའི་སེམས་བསྐྱེད་མ་ཐག་ཏུ་བདག་གི་མི་སྡུག་པ་མེད་པར་གྱུར་ཏེ་བྱད་གཟུགས་བཟང་པོར་
གྱུར་ཅིག་ཅེས་བྱས་སོ། ། དགེ་སློང་དག་ཇི་སྙམ་དུ་སེམས། དེའི་ཚེ་ཁྱིམ་བདག་ཏུ་གྱུར་པ་གང་ཡིན་པ་
དེ་ནི་མི་སྡུག་པ་འདི་ཁོ་ན་ཡིན་ཏེ། དེས་དེར་རང་སངས་རྒྱས་ལ་བསོད་སྙོམས་ཕུལ་བའི་འོག་ཏུ་
ཕྱིར་ཕྲོགས་ཏེ་ལུས་དང་ངག་གི་ལས་ཚུལ་མི་སྡུག་པས་ཐོ་བརྩམས་ནས། ཁྱིམ་ནས་བསྐྲད་པའི་ལས་
དེའི་རྣམ་པར་སྨིན་པས་ནི་གང་དང་གང་དུ་སྐྱེས་པ་དེ་དང་དེར་མི་སྡུག་པར་གྱུར་ཏེ་ཁྱིམ་ནས་
བསྐྲད་དོ། ། དེས་རང་སངས་རྒྱས་ལ་ཕྱིར་ཡང་བསོད་སྙོམས་ཕུལ་ནས་སྨོན་ལམ་བཏབ་སྟེ། གང་དང་
གང་དུ་སྐྱེ་བར་འགྱུར་བ་དེ་དང་དེར་ཕྱུག་ཅིང་ནོར་མང་ལ་ལོངས་སྤྱོད་ཆེ་བའི་རིགས་སུ་སྐྱེ་བར་
ཤོག་ཅིག འདི་བས་ཀྱང་ཆེས་ཁྱད་པར་དུ་འཕགས་པའི་སྟོན་པ་མཉེས་པར་བྱེད་པར་གྱུར་ཅིག
མི་མཉེས་པར་བྱེད་པར་མ་གྱུར་ཅིག ཡོན་ཏན་འདི་ལྟ་བུ་དག་ཀྱང་འཐོབ་པར་གྱུར་ཅིག་ཅེས་
བྱས་པའི་ལས་དེའི་རྣམ་པར་སྨིན་པས་ནི་གང་དང་གང་དུ་སྐྱེས་པ་དེ་དང་དེར་ཕྱུག་ཅིང་ནོར་མང་
ལ་ལོངས་སྤྱོད་ཆེ་བའི་རིགས་སུ་སྐྱེས་ཏེ། དགེ་སློང་དག་ང་རང་སངས་རྒྱས་བྱེ་བ་ཕྲག་འབུམ་པས་
ཀྱང་ཆེས་ལྷག་པར་ཁྱད་པར་དུ་འཕགས་པ་ང་ལྟ་བུ་འདིས་མཉེས་པར་བྱས་ཏེ་མི་མཉེས་པར་མ་
བྱས་ལ། ང་ཉིད་ཀྱི་བསྟན་པ་ལ་རབ་ཏུ་བྱུང་ནས་ཉོན་མོངས་པ་ཐམས་ཅད་སྤངས་ཏེ་དགྲ་བཅོམ་པ་
ཉིད་མངོན་སུམ་དུ་བྱས་སོ། ། གཞན་ཡང་ཡང་དག་པར་རྫོགས་པའི་སངས་རྒྱས་འོད་སྲུང་གི་
བསྟན་པ་ལ་འདི་རབ་དུ་བྱུང་ནས། དེར་འདིས་ཚེ་གཅིག་ཏུ་ཚངས་པར་སྤྱོད་པ་སྤྱད་ནས་འཆི་
ཀར་སྨོན་ལམ་བཏབ་སྟེ། འདི་ལྟར་བདག་གིས་ཡང་དག་པར་རྫོགས་པའི་སངས་རྒྱས་འོད་སྲུང་
གི་བསྟན་པ་ལ་རབ་ཏུ་བྱུང་ནས་ཚེ་གཅིག་ཏུ་ཚངས་པར་སྤྱོད་པ་སྤྱད་ཀྱང་ཡོན་ཏན་གྱི་ཚོགས་ཅི་
ཡང་མ་ཐོབ་ཀྱིས། ཡང་དག་པར་རྫོགས་པའི་སངས་རྒྱས་འོད་སྲུང་གིས་བྲམ་ཟེའི་ཁྱེའུ་བླ་མ་ལུང་
བསྟན་པ་གང་ཡིན་པའི་སངས་རྒྱས་བཅོམ་ལྡན་འདས་དེ་བདག་གིས་མཉེས་པར་བྱེད་པར་གྱུར་ཅིག
མི་མཉེས་པར་བྱེད་པར་མ་གྱུར་ཅིག དེ་ཁོ་ནའི་བསྟན་པ་ལ་རབ་ཏུ་བྱུང་ནས་ཉོན་ནོངས་པ་ཐམས་



ལས་འབྲས་ཀྱི་གསང་ལམ།
ཅད་སྤངས་ཏེ་དགྲ་བཅོམ་པ་ཉིད་མངོན་སུམ་དུ་བྱེད་པར་གྱུར་ཅིག་ཅེས་བྱས་པ་དེས་ན། དགེ་
སློང་དག་ང་ཡང་དག་པར་རྫོགས་པའི་སངས་རྒྱས་འོད་སྲུང་དང་ཤིན་ཏུ་མཉམ་པ་དང་ཤུགས་
མཉམ་པ་དང་མཛད་པ་མཉམ་པ་དང་ཐབས་མཉམ་པ་བརྙེས་པར་གྱུར་ནས། འདིས་ང་མཉེས་པར་
བྱས་ཏེ་མི་མཉེས་པར་མ་བྱས་ལ། ང་ཉིད་ཀྱི་བསྟན་པ་ལ་རབ་ཏུ་བྱུང་ནས་ཉོན་མོངས་པ་ཐམས་ཅད་
སྤངས་ཏེ་དགྲ་བཅོམ་པ་ཉིད་མངོན་སུམ་དུ་བྱས་སོ། ། །།
འདྲ་མིན་གྲུབ་མཐའི་ཆོས་ལ་ཕྱོགས་རིས་དེ་མ་བྱེད། །
རང་གཞན་ཕུང་ལ་སྦྱོར་བའི་ཆོས་སྤོང་གི་ལས་ཡིན། །
ལས་ཀྱི་མེ་ཏོག་ཕོག་པའི་ལྷ་སྐལ་དེ་ཟུང་ལ། །
གཞན་ལུགས་གྲུབ་མཐའ་ཀུན་ལ་དག་སྣང་དེ་སྙིང་གཏམ། །
ཆོས་རྗེ་འཇིགས་མེད་བླ་མས།
80



ལས་འབྲས་ཀྱི་གསང་ལམ། །
ཟ་བ་ཞེས་བྱ་བ་ནི།
ལས་བརྒྱ་བ་ལས་
གླེང་གཞི་མཉན་དུ་ཡོད་པ་ན་བཞུགས་ཏེ། ཚེ་དང་ལྡན་པ་མོའུ་འགལ་གྱི་བུ་ནི་ལུགས་ཀྱིས་དུས་
དུས་སུ་སེམས་ཅན་དམྱལ་བ་རྣམས་སུ་རྒྱུ་བར་བྱེད། ཡི་དྭགས་ཀྱི་ནང་དུ་རྒྱུ་བར་བྱེད། དུད་འགྲོའི་
ནང་དུ་རྒྱུ་བར་བྱེད། མིའི་ནང་དུ་རྒྱུ་བར་བྱེད། ལྷའི་ནང་དུ་རྒྱུ་བར་བྱེད་དེ། ཕྱིར་འོངས་ནས་
སེམས་ཅན་དམྱལ་བ་རྣམས་ཀྱི་གཅད་པ་དང་གཏུབ་པ་དང་བརྡེག་པ་དང་བཙོ་བ་ལ་སོགས་པའི་
སྡུག་བསྔལ་གང་ཡིན་པ་དེ་དག་མི་རྣམས་ལ་བརྗོད་པར་བྱེད་དོ། ། ཕྱིར་འོངས་ནས་ཡི་དྭགས་
རྣམས་ཀྱི་བཀྲེས་པ་དང་སྐོམ་པ་དང་འབར་བ་དང་བསྲེག་པ་དང་བཙོ་བ་ལ་སོགས་པའི་སྡུག་བསྔལ་
རྣམས་དང༌། དུད་འགྲོ་རྣམས་གཅིག་ལ་གཅིག་ཟ་བ་ལས་གྱུར་པའི་སྡུག་བསྔལ་རྣམས་དང་། མི་རྣམས་
ཀྱི་ཚོལ་ཁྲོས་ཤ་ཐང་བའི་སྡུག་སྔལ་རྣམས་དང་། ལྷ་རྣམས་ཀྱི་འཆི་འཕོ་དང་ལྟུང་བ་དང་རྣམ་པར་
འཐོར་བ་དང་རྣམ་པར་འཇིག་པའི་སྡུག་བསྔལ་གང་ཡིན་པ་དེ་དག་མི་རྣམས་ལབརྗོད་པར་བྱེད་དེ།
དེ་དག་གིས་དེ་ཐོས་ནས་སྐྱོ་བར་འགྱུར་ལ་དེ་ལྟར་སྐྱོ་བར་གྱུར་ནས་ཀྱང་གོང་དུ་ཁྱད་པར་འཐོབ་པར་
འགྱུར་རོ། ། དེ་ནས་ཕྱི་ཞིག་ན་ཚེ་དང་ལྡན་པ་མོའུ་འགལ་གྱི་བུ་ཆེན་པོ་ཡི་དྭགས་ནང་དུ་རྒྱུ་བར་
ཆས་ནས། མཉན་དུ་ཡོད་པ་ནས་མི་སྣང་བར་གྱུར་ཏེ། རི་བྱིན་ཏྱའི་ནགས་ཁུང་དུ་ཕྱིན་པ་དང་།
དེས་དེར་ཡི་དྭགས་འབར་ཞིང་རབ་ཏུ་འབར་ལ་ཀུན་ཏུ་རབ་ཏུ་འབར་ཏེ་མེ་ལྕེ་གཅིག་ཏུ་འབར་
ལ་དེ་གལ་ཏེ་ཐང་ལ་འགྲོ་ན་ནི་དེའི་ལས་ལས་སྐྱེས་པའི་ལྕགས་ཀྱི་མཆེ་བ་ཅན་གྱི་སེང་གེ་དང་སྟག་
དང་གཟིག་དང་དྲེད་ལ་སོགས་པ་འབྱུང་བར་འགྱུར་ཏེ། དེ་དག་གིས་དེའི་ཤ་རྣམས་བཅད་ཅིང་
ཟ་བར་བྱེད་དེ། རྒྱུ་དེས་ན་དེས་སྡུག་བསྔལ་དྲག་པ་དང་མི་ཟད་པ་དང་ཚ་བ་དང་ཡིད་དུ་མི་འོང་བའི་
ཚོར་བ་མྱོང་ལ་ཕན་ཚུན་དུ་རྒྱུག་པ་ཞིག་མཐོང་ངོ་། ། མཐོང་ནས་ཀྱང་སེམས་པ་ལ་ཞུགས་ཏེ། སེམས་ཅན་
འདིས་ལས་ཅི་ཞིག་བྱས་ན་ལས་དེའི་རྣམ་པར་སྨིན་པས་སྡུག་བསྔལ་འདི་ལྟ་བུ་ཉམས་སུ་མྱོང་བར་
འགྱུར་ཞིག་གུ་སྙམ་ནས། དེས་བལྟས་ན་ཡང་དག་པར་རྫོགས་པའི་སངས་རྒྱས་འོད་སྲུང་གི་གསུང་རབ་
81



ལས་འབྲས་ཀྱི་གསང་ལམ།
ལ་རབ་ཏུ་བྱུང་སྟེ། དགེ་སློང་ཞལ་ཏ་བྱེད་པར་གྱུར་ནས་དེས་དགེ་འདུན་གྱི་ཞལ་ཏ་བྱེད་པ་ན།།
དགེ་འདུན་གྱི་དཀོར་དང་མཆོད་རྟེན་གྱི་དཀོར་དང་འཚོ་བ་ནར་མ་དང་ཕྱོགས་བཞིའི་དགེ་འདུན་
གྱི་དཀོར་ལ་ཅི་དགའ་མགུར་སྤྱད་ལ་གཞན་དག་ལ་ཡང་བྱིན་པ་མཐོང་ངོ་། ། དེ་ནས་ཚེ་དང་ལྡན་པ་
མོའུ་འགལ་གྱི་བུ་ཆེན་པོས་བསམ་པ་འདིའི་ལས་ནི་བདག་གིས་ཀྱང་ཡང་དག་པར་མངོན་སུམ་དུ་
མཐོང་མོད་ཀྱི། འོན་ཀྱང་སྐྱེ་བོ་ཕལ་པོ་ཆེ་སྐྱོ་བ་བསྐྱེད་པའི་ཕྱིར་བདག་གིས་བཅོན་ལྡན་འདས་ལ་ཞུའོ་
སྙམ་མོ། ། རི་བྱིན་ཏྱའི་ནགས་ཁུང་ནས་མི་སྣང་བར་གྱུར་ཏེ། མཉན་དུ་ཡོད་པར་སོང་བ་དང༌།
དེའི་ཚེ་བཅོམ་ལྡན་འདས་འཁོར་བརྒྱ་ཕྲག་དུ་མའི་གོང་ལ་བཞུགས་ཏེ་ཆོས་སྟོན་ཏོ། ། དེ་ནས་ཚེ་དང་
ལྡན་པ་མོའུ་འགལ་གྱི་བུ་ཆེན་པོས། བཅོམ་ལྡན་འདས་འཁོར་བརྒྱ་ཕྲག་དུ་མ་ལ་ཆོས་སྟོན་པ་མཐོང་ངོ༌། །
མཐོང་ནས་ཀྱང་དེས་བསམས་པ། འདི་ནི་བདག་གིས་བཅོམ་ལྡན་འདས་ལ་ཡི་དྭགས་ཀྱི་ལུང་
བསྟན་པ་ཞུ་ཡི་དུས་ཡིན་ནོ་སྙམ་ནས། བཅོམ་ལྡན་འདས་ག་ལ་བ་དེར་སོང་སྟེ་ཕྱིན་ནས། བཅོམ་ལྡན་
འདས་ཀྱི་ཞབས་ལ་མགོ་བོས་ཕྱག་འཚལ་ཏེ་ཕྱོགས་གཅིག་ཏུ་འདུག་གོ། ། ཕྱོགས་གཅིག་ཏུ་འདུག་ནས་
ཚེ་དང་ལྡན་པ་མོའུ་འགལ་གྱི་བུ་ཆེན་པོས་བཅོམ་ལྡན་འདས་ལ་འདི་སྐད་ཅེས་གསོལ་ཏོ། ། བཙུན་པ་
འདི་ན་བདག་གི་ལུགས་གྱིས་དུས་དུས་སུ་སེམས་ཅན་དམྱལ་བར་རྒྱུ་བར་བགྱིད་ཡི་དྭགས་ཀྱི་ནང་དུ་
རྒྱུ་བར་བགྱིད་དུད་འགྲོའི་ནང་དུ་རྒྱུ་བར་བགྱིད། མིའི་ནང་དུ་རྒྱུ་བར་བགྱིད། ལྷའི་ནང་དུ་རྒྱུ་བར་
བགྱིད་དེ། སླར་མཆིས་ནས་སེམས་ཅན་དམྱལ་བ་རྣམས་ཀྱི་གཅད་པ་དང་གཏུབ་པ་དང་བརྡེག་པ་
དང་བཙོ་བ་ལ་སོགས་པའི་སྡུག་བསྔལ་གང་ལགས་པ་དེ་དག་མི་རྣམས་ལ་བརྗོད་པར་བགྱིད་ལགས་སོ། །
སླར་མཆིས་ནས་ཡི་དྭགས་རྣམས་ཀྱི་བཀྲེས་པ་དང་སྐོམ་པ་དང་འབར་བ་དང་བསྲེག་པ་དང་བཅོ་བ་
ལ་སོགས་པའི་སྡུག་བསྔལ་རྣམས་དང་། དུད་འགྲོ་རྣམས་གཅིག་ལ་གཅིག་ཟ་བ་ལས་གྱུར་པའི་སྡུག་
བསྔལ་རྣམས་དང་
། མི་རྣམས་ཀྱི་ཚོལ་ཁྲོས་ཤ་ཐང་བའི་སྡུག་བསྔལ་རྣམས་དང་། ལྷ་རྣམས་ཀྱི་འཆི་འཕོ་
དང་ལྟུང་བ་དང་རྣམ་པར་འཐོར་བ་དང་རྣམ་པར་འཇིགས་པའི་སྡུག་བསྔལ་གང་ལགས་པ་དེ་དག་
མི་རྣམས་ལ་རྗོད་པར་བགྱིད་དེ་རྒྱུ་དེས་ན་དེ་དག་སྐྱོ་བར་འགྱུར་ལ། དེ་ལྟར་སྐྱོ་བར་གྱུར་ནས་
13
82



ལས་འབུས་ཀྱི་གས
པམ། -
ཀྱང་གོང་དུ་ཁྱད་པར་འཐོབ་པར་འགྱུར་ལགས་སོ། ། བཙུན་པ་བདག་ཡི་དྭགས་ཀྱི་ནང་དུ་རྒྱུ་བར་
ཆས་ནས་མཉན་དུ་ཡོད་པ་ནས་མི་སྣང་བར་གྱུར་ཏེ། རི་བྱིན་ཏྱའི་ནགས་ཁུང་དུ་མཆིས་པ་ལས།
བཙུན་པ་བདག་གིས་དེར་ཡི་དྭགས་ལུས་ཆེ་ལ་འབར་ཞིང་ཀུན་ཏུ་འབར་ཏེ། ཀུན་ཏུ་རབ་ཏུ་འབར་ལ་
མེ་ལྕེ་གཅིག་ཏུ་འབར་ཞིང་ཚིག་པ་དང་དེ་ཐང་ལ་མཆིས་ན། དེའི་ལས་ལས་སྐྱེས་པའི་ལྕགས་ཀྱི་
མཆེ་བ་ཅན་གྱི་སེངྒེ་དང་སྟག་དང་གཟིག་དང་དྲེད་ལ་སོགས་པ་འབྱུང་བར་འགྱུར་ཏེ། དེ་གལ་
ཏེ་ཆབ་ཀྱི་ནང་དུ་མཆིས་ན་ནི་ལྕགས་ཀྱི་མཆེ་བ་ཅན་གྱི་ཆུ་སྲིན་རྣམས་འབྱུང་བར་འགྱུར། གལ་ཏེ་
དེ་ནམ་མཁའ་ལ་མཆིས་ན་ནི་ལྕགས་ཀྱི་མཆུ་ཅན་གྱི་བྱ་རོག་རྣམས་དང་། ཆུན་ལག་རྣམས་འབྱུང་བར་
འགྱུར་ཏེ་དེ་དག་གིས་དེའི་ཤ་རྣམས་བཅད་ཅིང་བཅད་ཅིང་ཟ་བར་བགྱིད་དེ། རྒྱུ་དེས་ན་དེས་སྡུག་
བསྔལ་དྲག་པ་དང་མི་བཟད་པ་དང་ཚ་བ་དང་ཡིད་དུ་མི་འོང་བའི་ཚོར་བ་ཉམས་སུ་མྱངས་ནས་ཕན་
ཚུན་རྒྱུག་པ་ཞིག་མཐོང་ལགས་ན། བཙུན་པ་སེམས་ཅན་དེས་ལས་ཅི་ཞིག་བགྱིས་ན་ལས་དེའི་
རྣམ་པར་སྨིན་པས་སྡུག་བསྔལ་དེ་ལྟ་བུ་རྙེད་པར་གྱུར་ལགས། བཅོམ་ལྡན་འདས་ཀྱིས་བཀའ་སྩལ་པ།
མོའུ་འགལ་གྱི་བུ་སེམས་ཅན་དེ་ནི་སྡིག་པ་བྱེད་བྱེད་པ་ཡིན་ཏེ་དེས་སྡིག་པའི་ལས་མང་དུ་བྱས་སོ། །
མོའུ་འགལ་གྱི་བུ་སྔོན་བྱུང་བ་འདས་པའི་དུས་ན། བསྐལ་པ་བཟང་པོ་འདི་ཉིད་ལ་སྐྱེ་དགུའི་ཚེ་ལོ་
ཉི་ཁྲི་ཐུབ་པ་ན། ཡང་དག་པར་རྫོགས་པའི་སངས་རྒྱས་རིག་པ་དང་ཞབས་སུ་ལྡན་པ། བདེ་བར་
གཤེགས་པ། འཇིག་རྟེན་མཁྱེན་པ། སྐྱེས་བུ་གདུལ་བྱའི་ཁ་ལོ་སྒྱུར་བ། བླ་ན་མེད་པ་ལྷ་དང་མི་
རྣམས་ཀྱི་སྟོན་པ། སངས་རྒྱས་བཅོམ་ལྡན་འདས་འོད་སྲུང་ཞེས་བྱ་བ་འཇིག་རྟེན་དུ་བྱུང་སྟེ། དེའི་
གསུང་རབ་ལ་སེམས་དད་དེ་རབ་ཏུ་བྱུང་ནས། དགེ་སློང་ཞལ་ཏ་བྱེད་པར་གྱུར་ཏེ་དེས་དེར་སྦྱིན་
བདག་དང་སྦྱིན་པ་པོ་མང་པོ་དག་ལ་བསྐུལ་ནས་དགེ་འདུན་དང་མཆོད་རྟེན་གྱི་ཕྱིར་བསླངས་ཏེ།
དེས་དགེ་འདུན་གྱི་དཀོར་དང་མཆོད་རྟེན་གྱི་དཀོར་དང་འཚོ་བ་ནར་མ་དང་ཕྱོགས་བཞིའི་དགེ་འདུན་
གྱི་དཀོར་མ་ཐུབ་ནས་ཐམས་ཅད་ཅི་དགའ་མགུར་སྤྱད་ལ་གཞན་དག་ལ་ཡང་བྱིན་ཏེ། དེས་དེར་
དགེ་འདུན་ལས་བཅད་ནས་བདག་ཉིད་ཀྱིས་ཀྱང་ཅི་དགའ་མགུར་སྤྱད་ལ་གཞན་དག་ལ་ཡང་བྱིན་
B3



- ལས་འབུས་ཀྱི་གསང་ལམ།
པའི་ལས་དེའི་རྣམ་པར་སྨིན་པས་ཡི་དྭགས་ཀྱི་ནང་དུ་སྐྱེས་ནས། དེར་ནམ་མཁའ་ལ་གནས་པ་
དང་ཆུ་ལ་གནས་པ་དང་ཐང་ལ་གནས་པའི་སྲོག་ཆགས་རྣམས་ཀྱིས་བཟའ་བར་གྱུར་ཏོ། ། དེ་ནས་
དེ་ཐོས་མ་ཐག་ཏུ་སྐྱེ་བོ་མང་པོ་དེ་དག་སྐྱོ་བ་ཆེན་པོ་སྐྱེས་ཏེ། བཅོམ་ལྡན་འདས་ཀྱིས་དེ་དག་གི་
ཡིད་སྐྱོ་བར་གྱུར་པ་ཐུགས་སུ་ཆུད་ནས་དེ་དང་མཐུན་པའི་ཆོས་བསྟན་ཏེ། དེས་ན་དེར་ཁ་ཅིག་གིས་
ནི་དྲོ་བར་གྱུར་པ་བསྐྱེད་དོ། ། ཁ་ཅིག་གིས་ནི་བརྩེ་མོ་དང་བདེན་པ་དང་མཐུན་པའི་བཟོད་པ་
དང་འཇིག་རྟེན་གྱི་ཆོས་ཀྱི་མཆོག་དང་མཐོང་བའི་སྙོམས་པར་འཇུག་པ་བསྐྱེད་དོ། ། ཁ་ཅིག་གིས་
ནི་རྒྱུན་དུ་ཞུགས་པའི་འབྲས་བུ་མངོན་སུམ་དུ་བྱས་སོ། ། ཁ་ཅིག་གིས་ནི་ལན་ཅིག་ཕྱིར་འོང་བའི་
འབྲས་བུ་མངོན་སུམ་དུ་བྱས་སོ། ། ཁ་ཅིག་གིས་ནི་ཕྱིར་མི་འོང་བའི་འབྲས་བུ་མངོན་སུམ་དུ་བྱས་སོ། །
ཁ་ཅིག་གིས་ནི་རབ་ཏུ་བྱུང་ནས་དགྲ་བཅོམ་པ་ཉིད་མངོན་སུམ་དུ་བྱས་སོ། ། ཁ་ཅིག་གིས་ནི་
འཁོར་ལོས་སྒྱུར་བའི་རྒྱལ་པོར་འགྱུར་བའི་ས་བོན་བསྐྱེད་དོ།། ཁ་ཅིག་གིས་ནི་སྟོབས་ཀྱི་འཁོར་ལོས་
སྒྱུར་བར་འགྱུར་བ་དང་། ཁ་ཅིག་གིས་ནི་བརྒྱ་བྱིན་དུ་འགྱུར་བ་དང་། ཁ་ཅིག་གིས་ནི་ཚངས་པར་
འགྱུར་བ་དང་
། ཁ་ཅིག་གིས་ནི་ཉན་ཐོས་ཀྱི་བྱང་ཆུབ་དང་ཁ་ཅིག་གིས་ནི་རང་སངས་རྒྱས་ཀྱི་བྱང་ཆུབ་
དང༌། ཁ་ཅིག་གིས་ནི་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཀྱི་ས་བོན་བསྐྱེད་དོ། །
འཁོར་དེ་དག་གི་ནང་ནས་ཕལ་ཆེར་ནི་སངས་རྒྱས་ལ་གཞོལ་ཆོས་ལ་འབབ་དགེ་འདུན་ལ་བབ་པར་
བྱས་ཏེ་བཀོད་དོ། ། །།
34



ལས་འབྲས་ཀྱི་གསང་ལམ།
གཅོད་པ་ཕྱི་མ་ནི།
ལས་བརྒྱ་བ་ལས།
གླེང་གཞི་མཉན་དུ་ཡོད་པ་ན་བཞུགས་ཏེ། ཚེ་དང་ལྡན་པ་མོའུ་འགལ་གྱི་བུ་ནི་ལུགས་ཀྱིས་དུས་
དུས་སུ་སེམས་ཅན་དམྱལ་བར་རྒྱུ་བར་བྱེད། ཡི་དྭགས་ཀྱི་ནང་དུ་རྒྱུ་བར་བྱེད། དུད་འགྲོའི་ནང་དུ་
རྒྱུ་བར་བྱེད། མིའི་ནང་དུ་རྒྱུ་བར་བྱེད། ལྷའི་ནང་དུ་རྒྱུ་བར་བྱེད་དེ། ཕྱིར་འོངས་ནས་སེམས་ཅན་
དམྱལ་བ་རྣམས་ཀྱི་གཅད་པ་དང་གཏུབ་པ་དང་བརྡེག་པ་དང་བཙོ་བ་ལ་སོགས་པའི་སྡུག་བསྔལ་
གང་ཡིན་པ་དེ་དག་མི་རྣམས་ལ་རྗོད་པར་བྱེད་དོ། ། ཕྱིར་འོངས་ནས་ཡི་དྭགས་རྣམས་ཀྱི་བཀྲེས་པ་
དང་སྐོམ་པ་དང་འབར་བ་དང་བསྲེག་པ་དང་བཙོ་བ་ལ་སོགས་པའི་སྡུག་བསྔལ་རྣམས། དུད་འགྲོ་
རྣམས་གཅིག་ལ་གཅིག་ཟ་བ་ལས་གྱུར་པའི་སྡུག་བསྔལ་རྣམས་དང་། མི་རྣམས་ཀྱི་ཚོལ་ཁྲོས་ཤ་ཐང་
བའི་སྡུག་བསྔལ་རྣམས་དང་། ལྷ་རྣམས་ཀྱི་འཆི་འཕོ་དང་ལྟུང་བ་དང་རྣམ་པར་འཐོར་བ་དང་
རྣམ་པར་འཇིག་པའི་སྡུག་བསྔལ་གང་ཡིན་པ་དེ་དག་མི་རྣམས་ལ་རྗོད་པར་བྱེད་དེ། དེ་དག་གིས་དེ་
ཐོས་ནས་སྐྱོ་བར་འགྱུར་ལ། སྐྱོ་བར་གྱུར་ནས་ཀྱང་གོང་དུ་ཁྱད་པར་འཕོས་པར་འགྱུར་རོ། ། དེ་ནས་
ཕྱི་ཞིག་ན་ཚེ་དང་ལྡན་པ་མོའུ་འགལ་གྱི་བུ་ཆེན་པོ་ཡི་དྭགས་ཀྱི་ནང་དུ་རྒྱུ་བར་ཆས་ནས་མཉན་དུ་
ཡོད་པ་ནས་མི་སྣང་བར་གྱུར་ཏེ། དེ་རྒྱ་མཚོའི་འགྲམ་དུ་འགྲེང་བ་དང་དེས་དེར་ཡི་དྭགས་ལུས་ཆེ་ལ་
རོ་སྨན་ནི་ཐ་མལ་བར་འདུག སྐེད་པ་ཡན་ཆད་ནི་ལུས་གཉིས་སུ་འདུག་སྟེ། དེ་ཡང་འབར་ཞིང་རབ་
ཏུ་འབར་ལ་ཀུན་ཏུ་རབ་ཏུ་འབར་ཏེ། ཕན་ཚུན་དུ་རྒྱུ་བ་དེ་ལ་དེའི་ལས་ལས་སྐྱེས་པའི་ལྕགས་ཀྱི་
མཆེ་བ་ཅན་གྱི་སེང་གེ་དང་སྟག་དང་གཟིག་དང་དྲེད་ལ་སོགས་པ་དེའི་དྲུང་དུ་ལྷགས་ནས། དེའི་ཤ་
རྣམས་བཅད་ཅིང་བཅད་ཅིང་ཟ་བར་བྱེད་པ་དང་། ལས་ལས་སྐྱེས་པའི་མི་དག་ཀྱང་ལྷགས་ནས་
རལ་གྲི་རྣོན་པོ་དག་གིས་རོ་སྟོད་གཅོད་པར་བྱེད་དེ། དེའི་རོ་སྟོད་གཅིག་བཅད་ན་ཅིག་ཤོས་འབྱུང་བར་
འགྱུར་ལ་ཅིག་ཤོས་བཅད་ན་ཡང་གཅིག་འབྱུང་བར་འགྱུར་ཏེ། རྒྱུ་དེས་ན་དེས་སྡུག་བསྔལ་དྲག་པ་དང་
མི་བཟད་པ་དང་ཚ་བ་དང་ཡིད་དུ་མི་འོང་བའི་ཚོར་བ་མྱོང་ལ་སྐད་པོ་ཆེ་འཐོན་ཞིང་། ཕན་ཚུན་དུ་
35



---- ལས་འབྲས་ཀྱི་གསང་ལམ།
འབྲོས་ཏེ་ལས་ལས་སྐྱེས་པའི་མི་དེ་དག་ཀྱང་དེའི་ཕྱི་བཞིན་འབྲང་བ་ཞིག་མཐོང་ནས། ཚེ་དང་ལྡན་པ་
མོང་གལ་གྱི་བུ་ཆེན་པོས་བསམས་པ། སེམས་ཅན་འདིས་ལས་ཅི་ཞིག་བྱས་ན་ལས་དེའི་རྣམ་པར་སྨིན་
པས་སྡུག་བསྔལ་འདི་ལྟ་བུ་མྱོང་ཞིག་གུ་སྙམ་ནས། དེས་བལྟས་ན་ཡང་དག་པར་རྫོགས་པའི་སངས་རྒྱས་
འོད་སྲུང་གི་གསུང་རབ་ལ་རབ་ཏུ་བྱུང་སྟེ། དགེ་སློང་ཞལ་ཏ་བྱེད་པར་གྱུར་ནས། དེས་དགེ་སློང་
དབྱར་གནས་བཅས་པ་རྣམས་ཀྱི་གོས་དང་རྙེད་པ་རྣམས་བཅད་དེ་དགུན་གནས་བཅས་པ་རྣམས་
ལ་ཕུལ། དགུན་གནས་བཅས་པ་རྣམས་ཀྱི་གོས་དང་རྙེད་པ་རྣམས་བཅད་དེ་དབྱར་གནས་བཅས་པ་
རྣམས་ལ་ཕུལ། གཉིས་ག་ལས་བཅད་དེ་ཁ་ཅིག་ནི་བདག་ཉིད་ཀྱིས་སྤྱད། ཁ་ཅིག་ནི་གཞན་དག་ལ་
ཕུལ་བ་མཐོང་ངོ་། ། དེ་ནས་ཚེ་དང་ལྡན་པ་མོའུ་འགལ་གྱི་བུ་ཆེན་པོས་བསམས་པ། འདིའི་ལས་ནི་
བདག་གིས་ཀྱང་ཡང་དག་པར་མངོན་སུམ་དུ་མཐོང་མོད་ཀྱི་འོན་ཀྱང་སྐྱེ་བོ་ཕལ་པོ་ཆེ་སྐྱོ་བ་བསྐྱེད་
པའི་ཕྱིར་བདག་གིས་བཅོམ་ལྡན་འདས་ལ་ཞུའོ་སྙམ་ནས་རྒྱ་མཚོའི་འགྲམ་ནས་མི་སྣང་བར་གྱུར་ཏེ་
མཉན་དུ་ཡོད་པར་སོང་བ་དང་། དེའི་ཚེ་བཅོམ་ལྡན་འདས་འཁོར་བརྒྱ་ཕྲག་དུ་མའི་གོང་ལ་བཞུགས་
ཏེ་ཆོས་སྟོན་ཏོ།། དེ་ནས་ཚེ་དང་ལྡན་པ་མོའུ་འགལ་གྱི་བུ་ཆེན་པོས། བཅོམ་ལྡན་འདས་འཁོར་བརྒྱ་
ཕྲག་དུ་མ་ལ་ཆོས་སྟོན་པ་མཐོང་ངོ་། ། མཐོང་ནས་ཀྱང་དེས་བསམས་པ་འདི་ནི་བདག་གིས་བཅོམ་ལྡན་
འདས་ལ་ཡི་དྭགས་ཀྱི་ལུང་བསྟན་པ་ཞུ་བའི་དུས་ཡིན་ནོ་སྙམ་ནས། བཅོམ་ལྡན་འདས་ག་ལ་བ་
དེར་སོང་སྟེ་ཕྱིན་ནས། བཅོམ་ལྡན་འདས་ཀྱི་ཞབས་ལ་མགོ་བོས་ཕྱག་འཚལ་ཏེ་ཕྱོགས་གཅིག་ཏུ་འདུག་
གོ། ། ཕྱོགས་གཅིག་ཏུ་འདུག་ནས་ཚེ་དང་ལྡན་པ་མོའུ་འགལ་གྱི་བུ་ཆེན་པོས། བཅོམ་ལྡན་འདས་ལ་
འདི་སྐད་ཅེས་གསོལ་ཏོ། ། བཙུན་པ་འདི་ན་བདག་གི་ལུགས་ཀྱིས་དུས་དུས་སུ་སེམས་ཅན་དམྱལ་བར་
རྒྱུ་བར་བགྱིད། ཡི་དྭགས་ཀྱི་ནང་དུ་རྒྱུ་བར་བགྱིད། དུད་འགྲོའི་ནང་དུ་རྒྱུ་བར་བགྱིད། མིའི་ནང་དུ་
རྒྱུ་བར་བགྱིད། ལྷའི་ནང་དུ་རྒྱུ་བར་བགྱིད་དེ། སླར་མཆིས་ནས་སེམས་ཅན་དམྱལ་བ་རྣམས་ཀྱི་
གཅད་པ་དང་གཏུབ་པ་དང་བརྡེག་པ་དང་བཙོ་བ་ལ་སོགས་པའི་སྡུག་བསྔལ་གང་ལགས་པ་དེ་དག་
མི་རྣམས་ལ་རྗོད་པར་བགྱིད་པ་ལགས་སོ། ། སླར་མཆིས་ནས་ཡི་དྭགས་རྣམས་ཀྱི་བཀྲེས་པ་དང་
36



- ལས་འབྲས་ཀྱི་གསང་ལམ།
སྐོམ་པ་དང་འབར་བ་དང་བསྲེག་པ་དང་བཙོ་བ་ལ་སོགས་པའི་སྡུག་བསྔལ་རྣམས་དང་། དུད་འགྲོ་
རྣམས་གཅིག་ལ་གཅིག་ཟ་བ་ལས་གྱུར་པའི་སྡུག་བསྔལ་རྣམས་དང་མི་རྣམས་ཀྱི་ཚོལ་ཁྲོས་ཤ་ཐང་
བའི་སྡུག་བསྔལ་སྣམས་དང་། ལྷ་རྣམས་ཀྱི་འཆི་འཕོ་དང་ལྟུང་བ་དང་རྣམ་པར་འཐོར་བ་དང་།
རྣམ་པར་འཇིག་པའི་སྡུག་བསྔལ་གང་ལགས་པ་དེ་དག་མི་རྣམས་ལ་རྗོད་པར་བགྱིད་དེ། རྒྱུ་དེས་ན་
དེ་དག་སྐྱོ་བར་འགྱུར་ལ་སྐྱོ་བར་གྱུར་ནས་ཀྱང་གོང་དུ་ཁྱད་པར་འཐོང་པར་འགྱུར་ལགས་སོ། །
བཙུན་པ་བདག་ཡི་དྭགས་ཀྱི་ནང་དུ་རྒྱུ་ཞིང་མཆི་མཆི་བ་ལས། ཡི་དྭགས་ལུས་ཆེ་བ་ལ་རོ་སྨད་ནི་ཐ་
མལ་བར་མཆིས་རྐེད་པ་ཡན་ཆད་ནི་ལུས་གཉིས་སུ་མཆིས་ཏེ། དེ་ཡང་འབར་ཞིང་རབ་ཏུ་འབར་ལ་
ཀུན་ཏུ་འབར་ཏེ། ཕན་ཚུན་དུ་རྒྱུ་ལ་དེའི་ལས་ལས་སྐྱེས་པའི་ལྕགས་ཀྱི་མཆེ་བ་ཅན་གྱི་སེངྒེ་དང་
སྟག་དང་གཟིག་དང་དྲེད་ལ་སོགས་པ་དེའི་དྲུང་དུ་ལྷགས་ནས་དེའི་ཤ་རྣམས་བཅད་ཅིང་བཅད་
ཅིང་ཟ་བར་བགྱིད་པ་དང་ལས་ལས་སྐྱེས་པའི་མི་དག་ཀྱང་ལྷགས་ནས། རལ་གྲི་རྣོན་པོ་དག་གིས་
རོ་སྟོད་གཅོད་པར་བགྱིད་དེ། དེའི་རོ་སྟོད་གཅིག་བཅད་ན་ཅིག་ཤོས་འབྱུང་བར་འགྱུར་ལ། ཅིག་ཤོས་
བཅད་ན་ཡང་གཅིག་འབྱུང་བར་འགྱུར་ཏེ། རྒྱུ་དེས་ན་དེས་སྡུག་བསྔལ་དྲག་པ་དང་མི་བཟད་པ་དང་།
ཚ་བ་དང་། ཡིད་དུ་མི་འོང་བའི་ཚོར་བ་མྱོང་ལ་སྐད་པོ་ཆེ་འཐོན་ཅིང་ཕན་ཚུན་དུ་འབྲོས་ཏེ། ལས་
ལས་སྐྱེས་པའི་མི་དེ་དག་ཀྱང་དེའི་ཕྱི་བཞིན་འབྲང་བ་ཞིག་མཐོང་ལགས་ན། བཙུན་པ་ཡི་དྭགས་
དེས་ལས་ཅི་བགྱིས་ན་ལས་དེའི་རྣམ་པར་སྨིན་པས་སྡུག་བསྔལ་དེ་ལྟ་བུ་རྙེད་པར་གྱུར་ལགས། དེ་ནས་
བཅོམ་ལྡན་འདས་ཀྱིས་ཚེ་དང་ལྡན་པ་མོའུ་འགལ་གྱི་བུ་ཆེན་པོ་ལ་བཀའ་སྩལ་པ། མོའུ་འགལ་གྱི་བུ་
སེམས་ཅན་དེ་ནི་སྡིག་པ་བྱེད་བྱེད་པ་ཡིན་ཏེ། དེས་སྡིག་པ་མང་དུ་བྱས་སོ། །
མོའུ་འགལ་གྱི་བུ་སྔོན་བྱུང་བ་འདས་པའི་དུས་ན། བསྐལ་པ་བཟང་པོ་འདི་ཉིད་ལ་སྐྱེ་དགུའི་ཚེ་ལོ་
ཉི་ཁྲི་ཐུབ་པ་ན། ཡང་དག་པར་རྫོགས་པའི་སངས་རྒྱས་རིག་པ་དང་ཞབས་སུ་ལྡན་པ། བདེ་བར་
གཤེགས་པ། འཇིག་རྟེན་མཁྱེན་པ། སྐྱེས་བུ་གདུལ་བྱའི་ཁ་ལོ་སྒྱུར་བ། བླ་ན་མེད་པ་ལྷ་དང་མི་
རྣམས་ཀྱི་སྟོན་པ། སངས་རྒྱས་བཅོམ་ལྡན་འདས་འོད་སྲུང་ཞེས་བྱ་བ་འཇིག་རྟེན་དུ་བྱུང་སྟེ། དེའི་



པས
ལས་འབྲས་ཀྱི་གསང་ལམ།
བསྟན་པ་ལ་སེམས་ཅན་འདི་རབ་ཏུ་བྱུང་ནས་ཞལ་ཏ་བྱེད་པར་གྱུར་ཏེ། དེས་དེར་དགེ་སློང་དབྱར་
གནས་བཅས་པ་རྣམས་ཀྱི་གོས་དང་རྙེད་པ་རྣམས་བཅད་དེ་དགུན་གནས་པ་རྣམས་ལ་ཕུལ། དགུན་
གནས་བཅས་པ་རྣམས་ཀྱི་གོས་དང་རྙེད་པ་རྣམས་བཅད་དེ་དབྱར་གནས་བཅས་པ་རྣམས་ལ་ཕུལ་
གཉིས་ག་ལས་བཅད་དེ་ཁ་ཅིག་ནི་བདག་ཉིད་ཀྱིས་སྤྱད། ཁ་ཅིག་ནི་གཞན་དག་ལ་ཕུལ་ལོ། མོའུ་འགལ་
གྱི་བུ་ཇི་སྙམ་དུ་སེམས་དེའི་ཚེ་ཞལ་ཏ་བྱེད་པར་གྱུར་པ་གང་ཡིན་པ་དེ་ནི་ཡི་དྭགས་འདི་ཁོ་ན་ཡིན་ཏེ།
དེས་དེར་དབྱར་གནས་བཅས་པ་རྣམས་ཀྱི་གོས་དང་རྙེད་པ་རྣམས་བཅད་དེ་དགུན་གནས་བཅས་
པ་རྣམས་ལ་ཕུལ། དགུན་གནས་བཅས་པ་རྣམས་ཀྱི་གོས་དང་རྙེད་པ་རྣམས་བཅད་དེ་དབྱར་གནས་
བཅས་པ་རྣམས་ལ་ཕུལ་བའི་ལས་དེའི་རྣམ་པར་སྨིན་པས་ནི་རྐེད་པ་ཡན་ཆད་ལུས་གཉིས་སུ་འདུག་
པར་གྱུར་ཏེ། ལས་ལས་སྐྱེས་པའི་མི་རྣམས་དེའི་དྲུང་དུ་ལྷགས་ནས། དེ་དག་གིས་རལ་གྲི་རྣོན་པོས་
དེའི་རོ་སྟོད་གཅོད་པར་བྱེད་དེ། དེའི་རོ་སྟོད་གཅིག་བཅད་ན་ཅིག་ཤོས་འབྱུང་བར་འགྱུར་ལ། ཅིག་ཤོས་
བཅད་ན་ཡང་གཅིག་འབྱུང་བར་འགྱུར་རོ། ། དེས་གཉིས་ག་ལས་བཅད་དེ་ཁ་ཅིག་ནི་བདག་ཉིད་
ཀྱིས་སྤྱད། ཁ་ཅིག་ནི་གཞན་དག་ལ་ཕུལ་བའི་ལས་དེའི་རྣམ་པར་སྨིན་པས་ནི་ལྕགས་ཀྱི་མཆེ་བ་
ཅན་གྱི་སེངྒེ་དང་སྟག་དང་གཟིག་དང་དྲེད་ལ་སོགས་པ་བྱུང་ནས། དེ་དག་གིས་དེའི་ཤ་རྣམས་
བཅད་ཅིང་བཅད་ཅིང་ཟ་བར་གྱུར་ཏོ། ། དེ་ནས་བཅོམ་ལྡན་འདས་ལ་ཚེ་དང་ལྡན་པ་མོའུ་འགལ་གྱི་
བུ་ཆེན་པོས་འདི་སྐད་ཅེས་གསོལ་ཏོ། ། བཙུན་པ་སེམས་ཅན་དེ་སྡུག་བསྔལ་དེ་ལས་ནམ་ཐར་བར་
འགྱུར་ལགས། བཅོམ་ལྡན་འདས་ཀྱིས་བཀའ་སྩལ་པ། མོའུ་འགལ་གྱི་བུ་མ་འོངས་པའི་དུས་ན་
ཉན་ཐོས་དང་རང་སངས་རྒྱས་ཀྱི་ས་ལས་འདས་པ། ཡང་དག་པར་རྫོགས་པའི་སངས་རྒྱས་གཞན་གྱིས་
མི་ཐུབ་པ་ཞེས་བྱ་བ་འཇིག་རྟེན་དུ་འབྱུང་བར་འགྱུར་ཏེ། དེའི་རིང་ལ་སེམས་ཅན་དེའི་ལས་ཟད་ནས་
མིར་སྐྱེ་བར་འགྱུར་ལ། དེ་ཉིད་ཀྱི་བསྟན་པ་ལ་རབ་ཏུ་བྱུང་སྟེ་ཉོན་མོངས་པ་ཐམས་ཅད་སྤངས་ནས་
དགྲ་བཅོམ་པ་ཉིད་མངོན་སུམ་དུ་བྱེད་པར་འགྱུར་ཏེ། དེར་དེའི་སྡུག་བསྔལ་མཐར་ཐུག་པར་འགྱུར་རོ། །
དེ་ནས་དེ་ཐོས་མ་ཐག་ཏུ་སྐྱེ་བོ་དེ་དག་སྐྱོ་བ་ཆེན་པོ་སྐྱེས་ཏེ། བཅོམ་ལྡན་འདས་ཀྱིས་དེ་དག་ཡིད་སྐྱོ་
88



ལས་འབྲས་ཀྱི་གསང་ལམ།
བར་གྱུར་པ་ཐུགས་སུ་ཆུད་ནས་དེ་དང་འཐུན་པའི་ཆོས་བསྟན་ཏེ། དེ་ནས་འཁོར་དེ་དག་གི་ནང་ནས་
ཁ་ཅིག་གིས་ནི་དྲོ་བར་གྱུར་པ་བསྐྱེད་དོ། །ཁ་ཅིག་གིས་ནི་རྩེ་མོ་དང་བདེན་པ་དང་འཐུན་པའི་
བཟོད་པ་དང་འཇིག་རྟེན་གྱི་ཆོས་ཀྱི་མཆོག་དང་མཐོང་བའི་སྙོམས་པར་འཇུག་པ་བསྐྱེད་དོ། །ཁ་ཅིག་
གིས་ནི་རྒྱུན་དུ་ཞུགས་པའི་འབྲས་བུ་མངོན་སུམ་དུ་བྱས་སོ། ། ཁ་ཅིག་གིས་ནི་ལན་ཅིག་ཕྱིར་འོང་བའི་
འབྲས་བུ་མངོན་སུམ་དུ་བྱས་སོ། ། ཁ་ཅིག་གིས་ནི་ཕྱིར་མི་འོང་བའི་འབྲས་བུ་མངོན་སུམ་དུ་བྱས་སོ། །
ཁ་ཅིག་གིས་ནི་རབ་ཏུ་བྱུང་ནས་དགྲ་བཅོམ་པ་ཉིད་མངོན་སུམ་དུ་བྱས་སོ། ། ཁ་ཅིག་གིས་ནི་འཁོར་ལོས་
སྒྱུར་བའི་རྒྱལ་པོར་འགྱུར་བའི་ས་བོན་བསྐྱེད་དོ།། ཁ་ཅིག་གིས་ནི་སྟོབས་ཀྱི་འཁོར་ལོས་སྒྱུར་བར་འགྱུར་
བ་དང་། ཁ་ཅིག་གིས་ནི་བརྒྱ་བྱིན་དུ་འགྱུར་བ་དང་། ཁ་ཅིག་གིས་ནི་ཚངས་པར་འགྱུར་བ་དང་།
ཁ་ཅིག་གིས་ནི་ཉན་ཐོས་ཀྱི་བྱང་ཆུབ་དང་། ཁ་ཅིག་གིས་ནི་རང་སངས་རྒྱས་ཀྱི་བྱང་ཆུབ་དང་།
ཁ་ཅིག་གིས་ནི་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཀྱི་ས་བོན་བསྐྱེད་དོ། ། འཁོར་
དེ་དག་གི་ནང་ནས་ཕལ་ཆེར་ནི་སངས་རྒྱུས་ལ་གཞོལ་ཆོས་ལ་འབབ་དགེ་འདུན་ལ་བབ་པར་བྱས་
ཏེ་བཀོད་དོ།། །།



ལས་འབྲས་ཀྱི་གསང་ལམ།
རབ་ཏུ་བྱུང་བའི་ཡོན་ཏན་བསྔགས་པའི་ལེའུ།
མདོ་མཛངས་བླུན་ལས།
གང་ཞིག་རབ་ཏུ་བྱུང་ན་དེའི་བསོད་ནམས་ནི་རབ་ཏུ་མང་སྟེ། བདག་གི་བུའམ། བུ་མོའམ། བྲན་ཕོ་
ལ་ལས་གང་ཡང་རུང་བ་རབ་ཏུ་འབྱུང་བར་གནང་ངམ། བདག་ཉིད་རབ་ཏུ་བྱུང་ན་དེའི་བསོད་
ནམས་ནི་དཔག་ཏུ་མེད་དོ། ། གང་ཞིག་སྦྱིན་པ་བྱས་པའི་བསོད་ནམས་དེ་ནི་སྐྱེ་བ་བཅུའི་བར་དུ་
ལོངས་སྤྱོད་མྱོང་བར་འགྱུར་ཏེ། གནམ་རིམ་པ་དྲུག་གི་ལྷར་ཡང་དང་ཡང་དུ་ལན་སྟོང་སྐྱེས་བ་བས།
མི་གཅིག་རབ་ཏུ་བྱུང་ངམ་བདག་ཉིད་རབ་ཏུ་བྱུང་ན་བསོད་ནམས་འདི་ནི་སྔ་མ་བས་མཆོག་ཏུ་
ཆེའོ། ། དེ་ཅིའི་ཕྱིར་ཞེ་ན། སྦྱིན་པ་བྱས་པའི་བསོད་ནམས་ནི་ཟད་པའི་མཐའ་ཡོད་ཀྱི། རབ་ཏུ་བྱུང་བའི་
བསོད་ནམས་ནི་དཔག་ཏུ་མེད་མཐའ་མེད་དོ། ། གཞན་ཡང་ཚུལ་ཁྲིམས་བསྲུངས་པའི་བསོད་ནམས་
ཀྱིས་མངོན་པར་ཤེས་པ་ལྔ་དང་ལྡན་པའི་དྲང་སྲོང་དང་། མཐོ་རིས་ཀྱི་ལོངས་སྤྱོད་ཚངས་པའི་འཇིག་
རྟེན་གྱི་བར་དུ་མྱོང་བར་འགྱུར་གྱི། སངས་རྒྱས་ཀྱི་བསྟན་པ་ལ་རབ་ཏུ་བྱུང་བའི་བསོད་ནམས་ནི་
བསམ་གྱིས་མི་ཁྱབ་སྟེ། མྱ་ངན་ལས་འདས་པའི་བར་དུ་བསོད་ནམས་ཟད་མི་ཤེས་སོ། ། གལ་ཏེ་ཁ་
ཅིག་གིས་རིན་པོ་ཆེ་སྣ་བདུན་ལས་བྱས་པའི་མཆོད་རྟེན་མཐོ་ཁྱད་སུམ་ཅུ་རྩ་གསུམ་ལ་ཐུག་པར་
བྱས་པའི་བསོད་ནམས་ཀྱིས་ཀྱང་རབ་ཏུ་བྱུང་བའི་བསོད་ནམས་ཙམ་ལ་མི་ཕོད་དོ། ། དེ་ཅིའི་ཕྱིར་
ཞེ་ན། རིན་པོ་ཆེ་སྣ་བདུན་གྱི་མཆོད་རྟེན་ནི་གླེན་པ་མ་རུངས་པ་དག་གིས་བཤིག་པར་འགྱུར་གྱི།
རབ་ཏུ་བྱུང་བའི་བསོད་ནམས་ནི་གཞིག་ནུས་པ་མེད་དོ། ། དགེ་བའི་ཆོས་འདོད་ན་སངས་རྒྱས་ཀྱི་
ཆོས་མ་གཏོགས་པ་འདི་ལས་ལྷག་པའི་ཆོས་གཞན་མེད་དོ། ། དཔེར་ན། ལོང་བ་བརྒྱའི་མིག་སྨན་པ་
མཁས་པ་ཞིག་གིས་ཕྱེ་སྟེ་གཅིག་ཅར་མཐོང་བར་བྱས་པ་དང་། གཞན་ཡང་མི་བརྒྱ་ཞིག་མིག་དབྱུང་
བ་ལ་ཐུག་པ་ལས། མཐུ་དང་ལྡན་པ་ཞིག་གིས་མིག་དབྱུང་བ་དེ་དག་ལས་ཐར་པར་བྱས་པ་དང་།
མི་འདི་གཉིས་ཀྱི་བསོད་ནམས་ནི། དཔག་ཏུ་མེད་མོད་ཀྱི། འོན་ཏེ་གཞན་རབ་ཏུ་ཕྱུང་ངམ། བདག་
རབ་ཏུ་བྱུང་བའི་བསོད་ནམས་ཙམ་མི་ཕོད་དོ། ། དེ་ཅིའི་ཕྱིར་ཞེ་ན། འདི་གཉིས་ཀྱིས་དེ་དག་གི་མིག་
9n



ལས་འབྲས་ཀྱི་གསང་ལམ།
ཕྱིན་པ་ནི། འཇིག་རྟེན་གྱི་ཕན་པ་དང་བདེ་བ་ཙམ་ཐོབ་པར་ཟད་ལ། ཤའི་མིག་གི་རང་བཞིན་ནི།
འཇིག་པའི་རང་བཞིན་ནོ། །གཞན་རབ་ཏུ་བྱུང་ངམ། བདག་རབ་ཏུ་བྱུང་ན་གཅིག་གིས་གཅིག་བསྟན་
ཅིང་དྲངས་པས། སེམས་ཅན་གྱི་བསྐལ་པའི་མཐར་བླ་ན་མེད་པའི་ཤེས་རབ་ཀྱི་མིག་ཏུ་འགྱུར་ཏེ།
ཤེས་རབ་ཀྱི་མིག་གི་རང་བཞིན་ནི་བསྐལ་པའི་བར་དུ་འཇིག་པར་མི་འགྱུར་རོ། ། དེའི་བསོད་ནམས་
ཀྱིས་ལྷ་དང་མིའི་ནང་ན་བདེ་བའི་ལོངས་སྤྱོད་ཟད་མི་ཤེས་པ་མཐར་ཐུག་པ་མེད་པ་ཡིད་བཞིན་དུ་
མྱོང་ཞིང་མཐར་ཡང་མངོན་པར་འཚང་རྒྱའོ། ། དེ་ཅིའི་ཕྱིར་ཞེ་ན། རབ་ཏུ་བྱུང་བའི་ཆོས་ནི་བདུད་ཀྱི་
འཁོར་མེད་པར་བྱེད་ཅིང་། སངས་རྒྱས་ཀྱི་གདུང་འཚོབ་པར་བྱེད་དོ། ། སྡིག་པ་མི་དགེ་བའི་ཆོས་མེད་
པར་བྱེད་ཅིང་། དགེ་བའི་ཆོས་སྐྱེས་པར་བྱེད་དོ། ། ཁ་ན་མ་ཐོ་པའི་དྲི་མ་མེད་པར་བྱེད་ཅིང་བླ་ན་
མེད་པའི་བསོད་ནམས་ཀྱི་ལས་སྐྱེད་པར་བྱེད་དོ། །དེ་བས་ན་བཅོམ་ལྡན་འདས་ཀྱིས་རབ་ཏུ་བྱུང་བའི་
བསོད་ནམས་ནི། རི་རབ་ལྷུན་པོ་བས་འཕང་མཐོ། རྒྱ་མཚོ་བས་ཏིང་བ་བོ། ། ནམ་མཁའ་བས་རྒྱ་ཆེའོ། །
ཞེས་གསུངས་སོ། ། གལ་ཏེ་སུ་ཞིག་རབ་ཏུ་བྱུང་བའི་གེགས་དང་བར་ཆད་བྱས་ཏེ་བསམ་པ་ལྟར་མ་
གྲུབ་ན། དེའི་ཁ་ན་མ་ཐོ་བའི་ལས་ཤིན་ཏུ་ལྕི་བ་ནི། དཔེར་ན། མི་ཞིག་མུན་ཁྲོད་དུ་སོང་ན་ཅི་ཡང་
མི་མཐོང་བ་དང་འདྲ་བར་དེའི་སྡིག་པའི་རྣམ་པར་སྨིན་པ་ཡང་དེ་དང་འདྲ་སྟེ། ཤིན་ཏུ་མི་སྣང་
བའི་མུན་པ་ནག་པོའི་སེམས་ཅན་དམྱལ་བར་ལྟུང་ངོ༌། ། དཔེར་ན། རྒྱ་མཚོའི་ནང་དུ་ཆུ་བོ་དང་།
ཆུ་བྲན་ཐམས་ཅད་འབབ་པ་ལྟར། མི་དེའི་སྡིག་པའི་རྣམ་པར་སྨིན་པ་ཡང་དེ་དང་འདྲ་སྟེ།
ཉེས་པ་ཐམས་ཅད་དེའི་ལུས་ལ་འདུའོ། ། དཔེར་ན། རི་རབ་ལྷུན་པོ་ནི་བསྐལ་པའི་མེ་བྱུང་ན་ལྷག་མ་མ་ལུས་
པར་ཚིག་པ་དང་འདྲ་བར་དེ་ཡང་སེམས་ཅན་དམྱལ་བའི་མེས་ཚིགས་ནས་ལྷག་མ་མ་ལུས་པ་ཡང་དེ་
དང་འདྲའོ། ། གཞན་རབ་ཏུ་བྱུང་བར་གནང་ངམ། གལ་ཏེ་བདག་རབ་ཏུ་བྱུང་ན། དེའི་བསོད་ནམས་ནི།
རབ་ཏུ་ཆེའོ། ། རབ་ཏུ་བྱུང་བ་ནི། མདོ་སྡེའི་ཆུ་ཡོངས་སུ་དག་པས་ཀུན་ནས་ཉོན་མོངས་པའི་དྲི་མ་ཐམས་
ཅད་བཀྲུས་ཏེ། འཁོར་བའི་སྡུག་བསྔལ་ཡོངས་སུ་བསལ་ནས་མྱ་ངན་ལས་འདས་པའི་རྒྱུར་འགྱུར་རོ། །
འདུལ་བའི་རྐང་པས་ཚུལ་ཁྲིམས་ཡོངས་སུ་དག་པའི་ས་ལ་འཆག་ཅིང་ཆོས་མངོན་པའི་མིག་གིས་འཇིག་རྟེན་
91



ལས་འབྲས་ཀྱི་གསང་ལམ།
གྱི་དགེ་བ་དང་། སྡིག་པ་ལ་ལྟ་ཞིང་ཡིད་བཞིན་དུ་འཕགས་པའི་ལམ་ཡན་ལག་བརྒྱད་ལ་འགྲོ་སྟེ། མྱ་ངན་
ལས་འདས་པའི་གྲོང་ཁྱེར་དུ་ཕྱིན་པ་བྱེད་དོ། །དེ་བས་ན་རྒན་པོའམ། གཞོན་ནུ་རབ་ཏུ་བྱུང་ངམ། རབ་ཏུ་
འབྱུང་བར་གནང་ངམ། བདག་རབ་ཏུ་བྱུང་ན།དེའི་བསོད་ནམས་མཆོག་ཏུ་ཆེའོ། ། །
དེའི་ཚེ་བཅོམ་ལྡན་འདས་རྒྱལ་པོའི་ཁབ་བྱ་ཀ་ལན་ད་ཀ་གནས་པ་
འོད་མའི་ཚལ་ན་བཞུགས་སོ། ། དེའི་ཚེ་རྒྱལ་པོའི་ཁབ་ན་ཁྱིམ་བདག་དཔལ་སྐྱེས་ཞེས་བྱ་བ་ལོ་
བརྒྱ་ལོན་པ་ཞིག་གིས་རབ་ཏུ་འབྱུང་བའི་ཡོན་ཏན་འདི་ལྟར་ཚད་མེད་དོ། ། ཞེས་ཐོས་ནས་འདི་
སྙམ་དུ་བདག་ཅིའི་ཕྱིར་སངས་རྒྱས་ཀྱི་བསྟན་པ་ལ་རབ་ཏུ་མི་འབྱུང་སྙམ་དུ་བསམ་ནས་ཆུང་མ་དང་།
བུ་དང་བྲན་ཁོལ་ལ་ང་ནི་རབ་ཏུ་འབྱུང་ངོ་། ། ཞེས་བྱས་སོ། ། མི་དེ་རྒས་འཁོགས་པས་ཁྱིམ་གང་གིས་
མི་ཐམས་ཅད་སྐྱོ་སྟེ་དགོས་པ་མེད་དོ་སྙམ་ནས་རབ་ཏུ་འབྱུང་ངོ༌། ། ཞེས་ཐོས་པ་དང་། དེ་དག་དགའ་སྟེ་
མྱུར་དུ་འགྲོ་བའི་རིགས་ཀྱིས་དུས་ལ་བབ་བོ། ། ཞེས་སྨྲས་སོ། ། དེ་ནས་ཁྱིམ་བདག་དེ་ཁྱིམ་ནས་བྱུང་སྟེ་
འོད་མའི་ཚལ་དུ་བཅོམ་ལྡན་འདས་ལ་རབ་ཏུ་འབྱུང་བར་གསོལ་དུ་སོང་ནས་འོད་མའི་ཚལ་དུ་ཕྱིན་
པ་དང་། དགེ་སློང་རྣམས་ལ་སངས་རྒྱས་བཅོམ་ལྡན་འདས་ཐུགས་རྗེ་ཆེན་པོ་ལྷ་དང་མི་ལ་ཕན་པའི་
དོན་རྒྱས་པར་མཛད་པ་ག་ལ་བཞུགས་ཞེས་དྲིས་སོ། །དགེ་སློང་རྣམས་ཀྱིས་སངས་རྒྱས་བཅོམ་ལྡན་འདས་
རྣམས་ནི། འགྲོ་བ་མང་པོ་ལ་ཕན་པའི་དོན་དུ་རྒྱུ་ཞིང་གཞན་དུ་གཤེགས་སོ། ། ཞེས་སྨྲས་སོ། །
ཁྱིམ་བདག་དེས་ཀྱང་དགེ་སློང་རྣམས་ལ་སངས་རྒྱས་སྟོན་པ་ཆེན་པོའི་མཁས་པ་དང་།
ཤེས་རབ་ལྡན་པའི་མཆོག་སུ་ཡིན་ཞེས་དྲིས་པ་དང་། དགེ་སློང་རྣམས་ཀྱིས་བཙུན་པ་ཤཱ་རིའི་བུ་
ཡིན་ནོ། ། ཞེས་བསྟན་ཏོ། ། རྒན་པོ་དེ་འཁར་བ་ལ་བརྟེན་ཏེ་ཤཱ་རིའི་བུའི་ག་ལ་བ་དེར་སོང་སྟེ་ཕྱིན་པ་དང་།
འཁར་བ་བོར་ནས་ཕྱག་འཚལ་ཏེ་འདི་སྐད་ཅེས་གསོལ་ཏོ། ། བཙུན་པ་བདག་རབ་ཏུ་བྱུང་བར་གནོངས་ཤིག །
བཙུན་པ་ཤཱ་རིའི་བུས་བརྟགས་ན། ཁྱིམ་བདག་འདི་རྒས་པས་སློབ་པ་དང་བསམ་གཏན་དང་།
དགེ་འདུན་གྱི་ལས་བྱ་བ་རྣམ་པ་གསུམ་ལས་ཉམས་ཏེ་མི་ནུས་སོ་སྙམ་དུ་བསམ་ནས་འདི་སྐད་ཅེས་སྨྲས་སོ།།
ཁྱོད་ཕྱིར་སོང་ཞིག ཁྱོད་ནི་རྒས་འཁོགས་ཏེ་དུས་ལས་ཡོལ་གྱིས་རབ་ཏུ་འབྱུང་བར་མི་རུང་ངོ༌། །
92



ལས་འབྲས་ཀྱི་གསང་ལམ།
ཞེས་བསྒོའོ། ། དེ་ནས་མཐར་གྱིས་འོད་སྲུང་ཆེན་པོ་དང་། ཨུ་བ་ལི་དང་། མ་འགགས་པ་ལ་སོགས་ཏེ།
དགྲ་བཅོམ་པ་ཆེན་པོ་དེ་དག་ཀུན་གྱི་དྲུང་དུ་སོང་ནས་གསོལ་བ་བཏབ་པ་ལས། དེ་དག་ཀུན་གྱིས་
ཁྱོད་སྔར་སུ་ལ་ཡང་གསོལ་བ་མ་བཏབ་བམ་ཞེས་དྲིས་པས། བདག་གིས་སྔར་བཙུན་པ་ཤཱ་རིའི་བུ་ལ་
གསོལ་བ་བཏབ་བོ། ། འོ་ན་ཇི་སྐད་ཟེར། དེ་ན་རེ་ཁྱོད་རྒས་འཁོགས་ཏེ་དུས་ལས་ཡོལ་བས་འབྱུང་དུ་
མི་རུང་ངོ་ཞེས་མཆིའོ། ། དགེ་སློང་དེ་དག་གིས་སྨྲས་པ། ཤཱ་རིའི་བུ་ལྟ་བུ་མཁས་པ་དང་ཤེས་རབ་ཀྱི་
མཆོག་དེས་ཀྱང་མ་གནང་ན་བདག་ཅག་ཀྱང་དེ་དང་འདྲ་སྟེ་གནང་བ་མེད་དོ། ། དཔེར་ན་སྨན་པ་
མཁས་པ་སྨན་དཔྱད་ལ་མཁས་པས་ནད་པ་བརྟགས་ཏེ་སྨན་དཔྱད་མི་བྱེད་པར་སྤོང་ན། སྨན་པ་
ཆུང་ངུ་གཞན་དག་གིས་ཀྱང་གསོ་བར་མི་བྱེད་དེ། དེ་ལ་ངེས་པར་འཆི་བའི་མཚན་མ་ཡོད་པར་རྟོགས་པའི་
ཕྱིར་རོ། ། ཤཱ་རིའི་བུ་བློ་དང་ལྡན་པས་ཀྱང་མ་གནང་ན། དགེ་སློང་གཞན་ཡང་དེ་དང་འདྲ་སྟེ། གནང་བ་
མེད་དོ་ཞེས་བསྒོའོ། ། ཁྱིམ་བདག་དེ་དགེ་སློང་རྣམས་ཀྱིས་རབ་ཏུ་འབྱུང་བར་མ་གནང་བས། འོད་མའི་
ཚལ་ནས་ཕྱིར་ཕྱུང་སྟེ་སྒོའི་ཐེམ་པ་ལ་འདུག་ནས་སྐད་ཆེན་པོ་ཕྱུང་སྟེ་སྨྲེ་སྔགས་འདོན་ཅིང་ངུས་སོ། །
བདག་ཐོག་མ་སྐྱེས་ནས་ཉེས་པ་ཆེན་པོ་ནི་མ་བྱས་ན་ཅིའི་ཕྱིར་བདག་རབ་ཏུ་འབྱུང་བར་མི་གནང་།
ཨུ་བ་ལི་ལྟ་བུ་འདྲེན་མཁན་ལས་བྱུང་བ་དང་། མི་དེ་ལྟ་བུ་ཕྱག་དར་བ་ངན་སྐྱུགས་འདོར་བ་ལས་བྱུང་
བ་དང་། སོར་ཕྲེང་ཅན་ལྟ་བུ་མི་གྲངས་མེད་པ་བསད་པ་དང་། ཨ་སི་གི་ལྟ་བུ་མི་རྒོད་མ་རུངས་པ་དེ་དག་ལ་
སོགས་པ་ཡང་རབ་ཏུ་བྱུང་ན། བདག་ལ་ཉེས་པ་ཅི་ཞིག་ཡོད་དེ་རབ་ཏུ་འབྱུང་དུ་མ་གནང་ཞེས་སྨྲས་པ་
དང་། བཅོམ་ལྡན་འདས་དེའི་དྲུང་དུ་གཤེགས་ཏེ་སྐུ་མངོན་པར་བསྟན་ནས་འོད་ཟེར་གྱིས་ལྷང་ངེ་
ལྷམ་མེར་གསལ་ཏེ། མཚན་དང་དཔེ་བྱད་ཀྱིས་བརྒྱན་པས་བརྒྱ་བྱིན་ལྷའི་དབང་བོའི་རིན་པོ་ཆེ་སྣ་བདུན་
གྱི་རྒྱལ་མཚན་ལྟར་མངོན་དུ་གཤེགས་ཏེ། ཁྱིམ་བདག་དཔལ་སྐྱེས་ལ་ཁྱོད་ཅིའི་ཕྱིར་ངུ་ཞེས་བཀའ་
བསྩལ་ཏོ། ། དེའི་ཚེ་ཁྱིམ་བདག་དེས་སངས་རྒྱས་ཀྱི་གསུང་ཚངས་པའི་དབྱངས་ལྟ་བུར་ཐོས་ནས་རབ་ཏུ་
དགའ་མགུ་རངས་པ་ནི་བྱིས་པ་ཕ་མ་མཐོང་བ་ཙམ་དུ་དགའ་སྟེ་ལུས་སྨད་ལྔ་ས་ལ་གཏུགས་ནས་
སངས་རྒྱས་ལ་ཕྱག་འཚལ་ཏེ་འདི་སྐད་ཅེས་གསོལ་ཏོ། ། སེམས་ཅན་གྱི་ནང་ན་མི་དགུམ་པ་དང་།
93



ལས་འབྲས་ཀྱི་གསང་ལམ།
མི་རྒོད་བགྱིད་པ་དང་། རྫུན་དུ་སྨྲ་བ་དང་། སྐུར་གླང་འདེབས་པའི་མ་རབས་དག་ཀྱང་རབ་ཏུ་བྱུང་ན།།
བདག་འབའ་ཞིག་དངོས་སྡིག་ཅི་མཆིས་ན་སངས་རྒྱས་ཀྱི་བསྟན་པ་ལ་རབ་ཏུ་འབྱུང་བར་མ་གནང་ན།
བདག་གི་ཁྱིམ་གང་གི་མི་ཡང་བདག་རྒས་འཁོགས་པས་སྐྱོ་བར་གྱུར་ཏེ་དགོས་པ་མེད་དོ། ། ཞེས་
མཆིས་པས། གལ་ཏེ་སངས་རྒྱས་ཀྱི་བསྟན་པ་ལ་རབ་ཏུ་འབྱུང་བར་མ་གནང་ན་སླར་ཁྱིམ་དུ་མཆིས་ཀྱང་
གདོན་མི་འཚལ་བར་བདག་ཁྱིམ་དུ་འདུག་ཏུ་མི་སྟེར་བས་གང་དུ་ཡང་མཆི་བའི་གནས་མ་མཆིས་ཏེ།
འདི་ཉིད་དུ་ངེས་པར་སྲོག་དང་འབྲལ་བར་འགྱུར་རོ། ། དེ་ནས་བཅོམ་ལྡན་འདས་ཀྱིས་ཁྱིམ་བདག་
དཔལ་སྐྱེས་ལ་བཀའ་བསྩལ་བ། ནམ་མཁའ་ལ་ལག་པ་བཏེག་པ་ལ་འདི་ནི་རབ་ཏུ་འབྱུང་ངོ༌། ། འདི་ནི།
རབ་ཏུ་མི་འབྱུང་ངོ༌། །ཞེས་ངེས་པར་སུ་ཞིག་སྨྲ། ཁྱིམ་བདག་གིས་གསོལ་པ། བཅོམ་ལྡན་འདས་ཆོས་ཀྱི་
འཁོར་ལོས་བསྒྱུར་བའི་རྒྱལ་པོའི་འཁོར་མཁས་པའི་མཆོག ། སངས་རྒྱས་ཀྱི་འོག་ཏུ་ཆེ་བ། འཇིག་རྟེན་
གྱི་དེད་དཔོན་ཤཱ་རིའི་བུས་བདག་བསྟན་པ་ལ་རབ་ཏུ་འབྱུང་བར་མ་གནང་ངོ༌། །དེ་ནས་བཅོམ་ལྡན་
འདས་ཀྱི་ཐུགས་ཆེན་པོས་ཇི་ལྟར་བུ་སྲི་ཞུ་ཆེ་བ་ལ་ཕ་མས་ཚིག་སྙན་པར་སྨྲ་བ་བཞིན་དུ་ཁྱིམ་བདག་
དཔལ་སྐྱེས་དེའི་སྤྲོ་བ་བསྐྱེད་ནས་འདི་སྐད་ཅེས་བཀའ་བསྩལ་ཏོ། ། ཁྱོད་མྱ་ངན་མ་བྱེད་ཅིག །
ངས་ཁྱོད་རབ་ཏུ་འབྱུང་ངོ་། ། ཤཱ་རིའི་བུས་ནི། བསྐལ་པ་གྲངས་མེད་པ་གསུམ་གྱི་བར་དུ་བརྩོན་འགྲུས་སུ་
དཀའ་བ་སྤྱོད་ཅིང་། བསྐལ་པ་བརྒྱར་བསོད་ནམས་བྱས་པ་མ་ཡིན། ཤཱ་རིའི་བུས་སྐྱེ་བ་ཐམས་ཅད་དུ་
ཤིན་ཏུ་སྤྱོད་པ་དཀའ་བ་མགོ་བཅད་པ་དང་། མིག་ཕྱུང་བ་དང་། རུས་པ་དང་། རྐང་དང་ཤ་དང་། ཁྲག་དང་།
པགས་པ་དང་། རྐང་པ་དང་། ལག་པ་དང་། རྣ་བ་དང་། སྣ་བཅད་དེ་སྦྱིན་པ་བྱིན་པ་མ་ཡིན། ཤཱ་རིའི་
བུས་ནི། སྟག་མོ་ལ་ལུས་སྦྱིན་པ་དང་། མེ་དོང་དུ་མཆོང་པ་དང་། ལྕགས་གཟེར་སྟོང་ལུས་ལ་བཏབ་པ་དང་
།
ལུས་ལ་མར་མེ་སྟོང་བཙུགས་པ་མ་ཡིན། ཤཱ་རིའི་བུས་ནི། ཡུལ་དང་། གྲོང་ཁྱེར་དང་། ཆུང་མ་དང་།
བུ་དང་། བྲན་ཕོ་དང་། བྲན་མོ་དང་། གླང་པོ་ཆེ་དང་། རྟ་དང་། རིན་པོ་ཆེ་སྣ་བདུན་གྱིས་སྦྱིན་པ་བྱིན་པ་
མ་ཡིན། ཤཱ་རིའི་བུས་ནི། བསྐལ་པ་གྲངས་མེད་པ་ཐོག་མ་ལ་སངས་རྒྱས་བརྒྱད་ཁྲི་བརྒྱད་སྟོང་ལ་བསྙེན་
བཀུར་བྱས་པ་དང་། བསྐལ་པ་བར་མ་གྲངས་མེད་པ་ལ་སངས་རྒྱས་དགུ་ཁྲི་དགུ་སྟོང་ལ་བསྙེན་བཀུར་



ལས་འབྲས་ཀྱི་གསང་ལམ།
བྱས་པ་དང་། བསྐལ་པ་ཐ་མ་གྲངས་མེད་པ་ལ་སངས་རྒྱས་ཁྲི་ཕྲག་བཅུ་ལ་བསྙེན་བཀུར་བྱས་ཤིང་
རབ་ཏུ་བྱུང་ནས་ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་ཡོངས་སུ་རྫོགས་པར་བྱས་པ་མ་ཡིན། ཤཱ་རིའི་བུ་ནི།
ཆོས་ལ་དབང་དུ་གྱུར་པ་མ་ཡིན་ན། ཅིའི་ཕྱིར་འདི་ནི། རབ་ཏུ་དབྱུང་གི ། འདི་ནི། རབ་ཏུ་དབྱུང་བའི་
མི་རིགས་སོ། ། ཞེས་སྨྲས། ང་འབའ་ཞིག་ནི་ཆོས་ལ་དབང་མཛད་དེ། ཕ་རོལ་ཏུ་ཕྱིན་པ་དྲུག་གིས་བཏེག་
ཅིང་། བཟོད་པའི་གོ་ཆ་བགོས་ཏེ་བྱང་ཆུབ་ཀྱི་ཤིང་དྲུང་དུ་རྡོ་རྗེའི་གདན་ལ་བཞུགས་ནས་བདུད་ཀྱི་
སྡེ་རྣམས་བཏུལ་ཏེ་མངོན་པར་སངས་རྒྱས་པས་ང་དང་མཉམ་པ་མེད་དོ། ། དེ་བས་ན་ཁྱོད་ངའི་ཕྱི་
བཞིན་དུ་ཤོག་ཅིག་རབ་ཏུ་དབྱུང་ངོ༌། ། ཞེས་དེ་ལྟར་བཅོམ་ལྡན་འདས་ཀྱིས་ཐབས་རྣམ་པ་སྣ་ཚོགས་
ཀྱིས་སྤྲོ་བ་བསྐྱེད་པས། མྱ་ངན་ཀུན་ཞི་ནས་རབ་ཏུ་དགའ་བའི་སེམས་བསྐྱེད་དེ་སངས་རྒྱས་ཀྱི་ཕྱི་
བཞིན་དུ་གཙུག་ལག་ཁང་གི་ནང་དུ་སོང་ངོ་། ། དེ་ནས་བཅོམ་ལྡན་འདས་ཀྱིས་མོའུ་འགལ་ཡ་ན་ཆེན་པོ་
ལ་ཁྱིམ་བདག་འདི་རབ་ཏུ་ཕྱུངས་ཤིག་ཅེས་བཀའ་སྩལ་ཏོ། ། དེ་ཅིའི་ཕྱིར་ཞེ་ན། སེམས་ཅན་ནི་ལས་གང་
དང་མཐུན་པ་དེས་འདུལ་བར་འགྱུར་ཏེ། གང་སངས་རྒྱས་དང་ལས་མཐུན་པ་ལ་ནི་གཞན་གྱིས་
འདུལ་བར་མི་འགྱུར་རོ། ། གང་གཞན་དང་ལས་མཐུན་པ་དེ་ལ་ཡང་སངས་རྒྱས་ཀྱིས་འདུལ་བར་མི་
འགྱུར་ཏེ། གང་ཞིག་ཤཱ་རིའི་བུ་དང་ལས་མཐུན་ན། མོའུ་འགལ་དང་། འོད་སྲུང་དང་། མ་འགགས་པ་
དང་། ན་བུན་ལ་སོགས་པ་ཉེ་གནས་གཞན་ཐམས་ཅད་ཀྱིས་འདུལ་བར་མི་འགྱུར་རོ། ། དེ་བཞིན་དུ་
གང་དང་གང་ལས་མཐུན་པ་དེ་ལ་གཞན་གྱིས་འདུལ་བར་མི་འགྱུར་རོ། །དེའི་ཚེ་མོའུ་འགལ་ཡ་ནས་ཀྱང་
ཁྱིམ་བདག་འདི་རྒས་འཁོགས་ཏེ། ཁ་ཏོན་སློབ་པ་དང་། བསམ་གཏན་དང་། དགེ་འདུན་གྱི་ལས་བྱེད་
མི་ནུས་ཏེ་ལས་བྱ་བ་གསུམ་ལས་ཉམས་སོ་སྙམ་དུ་བསམས་ཀྱང་། ཆོས་ཀྱི་རྒྱལ་པོ་བཅོམ་ལྡན་འདས་ཀྱིས་
རབ་ཏུ་ཕྱུངས་ཤིག་ཅེས་བཀའ་བསྩལ་བས། ཚུལ་གྱིས་བཟློག་ཏུ་མི་རུང་ངོ་སྙམ་དུ་བསམས་ནས་རབ་ཏུ་ཕྱུང་
སྟེ་བསྙེན་པར་རྫོགས་སོ། ། མི་འདིས་ཚེ་རབས་སྔ་མ་ལ་ཐར་བར་འགྱུར་བའི་རྒྱུ་ཡང་བསྐྱེད། ཆོས་ཀྱི་
ལྕགས་ཀྱུས་ཟིན་པ་ནི། ཇི་ལྟར་ཉ་མཆིལ་བ་ལ་ཐོགས་ན་གདོན་མི་ཟ་བར་ཕྱིར་འབྱུང་བ་ལྟར་ཐར་བའི་
རྒྱུ་ཡང་བསྐྱེད་དགེ་བའི་ཚོགས་ཀྱང་བསགས་པས། ཉིན་མཚན་དུ་བརྩོན་འགྲུས་བསྐྱེད་དེ་ཀློག་པ་དང་



ལས་འབྲས་ཀྱི་གསང་ལམ།
འདོན་པ་ལ་གོམས་ཤིང་། མདོ་སྡེ་དང་། འདུལ་བ་དང་། ཆོས་མངོན་པ་རྒྱས་པར་ཁོང་དུ་ཆུད་ཅིང་
རྟོགས་པར་གྱུར་ན། རྒས་འཁོགས་པས་ཚུལ་བཞིན་དུ་རིམ་གྲོ་དང་། བསྟི་བསྟང་དང་། བསུ་སྐྱེལ་དང་།
བླ་མ་ལ་གསོང་པོར་སྨྲ་བ་དང་། ཕྱག་འཚལ་བ་ནི་མི་ནུས་སོ། ། དེ་ལ་དགེ་སློང་གཞོན་ནུ་སྔར་རབ་ཏུ་
བྱུང་བ་གྲལ་མཐོ་བ་དག་འདི་སྐད་དུ། དགེ་སློང་རྒན་པོ་འདི་འདོན་པ་དང་ཀློག་པ་དང་སློབ་པ་ལ་
སྙེམས་ཏེ། བདག་ཅག་ལ་བཀུར་སྟི་ཡང་མི་བྱེད་སྙམ་ནས་རྟག་ཏུ་འཚེ་བར་གྱུར་ཏོ།། དེ་ནས་
དགེ་སློང་རྒན་པོ་དེས་འདི་སྙམ་དུ་བསམས་སོ། ། བདག་ཁྱིམ་ན་འདུག་པའི་ཚེ་ན་ཆུང་མ་དང་བུས་གཙེས།
ད་རབ་ཏུ་བྱུང་ནས་དེ་ལྟ་བུའི་བག་མེད་པར་གྱུར་སྙམ་ནས། ད་ཡང་དགེ་སློང་གཞོན་ནུ་འདི་དག་
གིས་གཙེ་ན། སྔོན་ཉེས་པ་ཅི་ཞིག་བྱས་ཞེས་སྡུག་བསྔལ་གྱིས་གདུངས་ཏེ། བདག་ད་ཤི་ཡང་རུང་
སྙམ་དུ་བསམས་ནས་ཚལ་དེའི་འགྲམ་ན་ཆུ་ཆེན་པོ་ཞིག་འབབ་པའི་འགྲམ་དུ་སོང་ནས། ཆོས་གོས་
ཕུད་དེ་ཤིང་གི་ཡལ་ག་ལ་བཀལ་ནས་པུས་མོ་ས་ལ་བཙུགས་ཏེ་མཆི་མ་བླགས་ནས་འདི་སྙམ་དུ་
ཡི་དམ་བཅས་སོ། ། བདག་ནི་སངས་རྒྱས་དང་། ཆོས་དང་། དགེ་འདུན་ཡོངས་སུ་སྤོང་བ་མ་ཡིན་གྱི།
ལུས་འདི་འབའ་ཞིག་གཏོང་ངོ༌། ། བདག་གིས་སྦྱིན་པ་བགྱིས་པ་དང་། ཚུལ་ཁྲིམས་བསྲུངས་པ་དང་།
བརྩོན་འགྲུས་བརྩམས་པ་དང་། མདོ་སྡེ་ཁ་ཏོན་བྱས་པའི་བསོད་ནམས་ཀྱིས་བདག་གི་ལུས་འདི་དང་
བྲལ་ནས་བཙན་ཞིང་ཕྱུག་ལ་ལོངས་སྤྱོད་དང་ལྡན་པ་འཁོར་བཟླུམ་པའི་རིགས་སུ་སྐྱེས་ཏེ་བདག་
དགེ་བའི་ཆོས་ལ་འཇུག་པའི་བགེགས་མི་བྱེད་པ་དང་། རྟག་ཏུ་དཀོན་ཅོག་གསུམ་དང་ཕྲད་པ་དང་།
རབ་ཏུ་འབྱུང་ཞིང་ཆོས་ལ་ནན་ཏན་བྱེད་པ་དང་། སློབ་དཔོན་མཁས་པ་དང་ཕྲད་དེ་མྱ་ངན་ལས་
འདས་པ་ཡང་སྟོན་པར་ཤོག་ཅིག ། ཅེས་དམ་བཅས་ནས། གང་ན་ཆུ་དྲག་པོ་འབབ་ཅིང་ཟབ་པ།
ཀློང་འཁྱིལ་བ་དང་དཔའ་རྒོད་པར་མཆོངས་པར་གས་སོ། ། དེའི་ཚེ་ན་མོའུ་འགལ་གྱི་བུས་ལྷའི་མིག་གིས་
བདག་གི་ཉེ་གནས་རྒན་པོ་དེ་ད་ལྟར་ཅི་ཞིག་བྱེད་སྙམ་བལྟས་ན། བདག་གི་ཉེ་གནས་དེ་ཆུ་ལ་
མཆོང་བར་མཐོང་ནས་ཆུར་མ་ཕྱིན་པར་རྫུ་འཕྲུལ་གྱི་མཐུས་བླངས་ནས་ཆུའི་འགྲམ་དུ་བཞག་སྟེ། ཆོས་ཀྱི་
སྲས་ཁྱོད་ཅི་ཞིག་བྱེད་ཅེས་དྲིས་པ་དང་། རྒན་པོ་དེ་ངོ་ཚ་ཞིང་སྐྱེངས་ནས་ཇི་སྐད་དུ་ལན་གདབ་སྙམ་དུ་
96



ལས་འབྲས་ཀྱི་གསང་ལམ།
A
བསམས་ནས། གལ་ཏེ་བདག་གིས་བརྫུན་བྱས་ཏེ་སློབ་དཔོན་བསླུས་ན། སློབ་དཔོན་བསླུས་པས་སྐྱེ་བ་ཐམས་
ཅད་དུ་ལྕེའི་དབང་པོ་མེད་པའི་ཁ་ན་མ་ཐོ་བ་དང་བཅས་པར་འགྱུར་རོ། ། ཅི་སྟེ་བདག་གིས་བརྫུན་དུ་
སྨྲས་ན་ཡང་སློབ་དཔོན་ལ་མངོན་པར་ཤེས་པ་མངའ་བས་རྟོགས་པར་འགྱུར་རོ། ། གང་འཇིག་རྟེན་ན་མཁས་
པའི་ཤེས་རབ་དང་ལྡན་ལ་རང་བཞིན་གྱི་དྲང་ལ་གཡོ་སྒྱུ་མེད་ན་ལྷ་རྣམས་ཀྱིས་བཀུར་བར་འགྱུར་རོ། །
མཁས་པའི་ཤེས་རབ་དང་ལྡན་ཡང་གཡོ་སྒྱུ་ཞིག་ཡོད་ན་ཡང་གཞན་གྱི་སློབ་དཔོན་དུ་མི་རུང་སྟེ་མི་བཀུར་
བར་འགྱུར་རོ། ། གལ་ཏེ་ཤེས་པ་མེད་ཀྱང་གཡོ་སྒྱུ་ཡང་མེད་དེ་དྲང་ན། གཞན་གྱི་དོན་བྱེད་མི་ནུས་
ཀྱང་བདག་གི་དོན་བྱེད་པར་འགྱུར་རོ། ། གལ་ཏེ་གླེན་པ་གཏི་མུག་ཅན་ཡང་ཡིན་ལ་གཡོ་སྒྱུ་ཡོད་ན་
ཐམས་ཅད་ཀྱི་དགྲ་མ་རུང་བ་ཡིན་ཏེ། ཅི་སྨྲས་ཀྱང་འདི་ནི། བརྫུན་དུ་སྨྲ་བ་སྟེ་གླུ་བ་ཡིན་ནོ་
ཞེས་ཟེར་རོ། ། གལ་ཏེ་ཚིག་བདེན་པ་ཞིག་སྨྲས་ན་ཡང་ཀུན་གྱིས་ཡིད་མི་ཆེས་ཏེ། དེ་བས་ན་བདག་གིས་
སློབ་དཔོན་ལ་བརྫུན་དུ་སྨྲས་ཏེ་བསླུས་ན་མི་རིགས་མི་གཤའ་བས་གང་བདེན་པ་སྨྲའོ་སྙམ་དུ་བསམས་ནས།
སློབ་དཔོན་ལ་འདི་སྐད་ཅེས་སྨྲས་སོ། ། བདག་ཁྱིམ་གྱིས་སྐྱོ་སྟེ་ཁྱིམ་མ་ཡིན་པར་རབ་ཏུ་བྱུང་ནས་
དབེན་པ་ཞི་བར་འཚལ་ན་ད་ཡང་མི་བདེ་བར་གྱུར་ནས་བདག་དགུམ་སྙམ་མོ། ། མོའུ་འགལ་གྱིས་
དེ་སྐད་ཅེས་སྨྲས་པ་ཐོས་ནས། འདི་ལ་ནི་སྐྱེ་བ་དང་། འཆི་བའི་འཇིག་པ་ཞིག་གིས་མ་བསྡིགས་ན་
རབ་ཏུ་བྱུང་བའི་དོན་མེད་པར་འགྱུར་རོ་སྙམ་དུ་བསམས་ནས། དེ་ལ་ངའི་ཆོས་གོས་ཀྱི་མཐའ་མ་འདི་ལ་
དམ་དུ་ཟུངས་ལ་མ་བཏང་ཞིག་ཅེས་སྨྲས་ནས། སྟེང་གི་ནམ་མཁའ་ལ་འཕགས་པ་ནི། རླུང་གིས་སྦྱར་མ་
བུས་པ་ལྟར་རྫུ་འཕྲུལ་གྱིས་ལག་ན་སྤུ་ཉག་མ་གཅིག་ཙམ་ཁྱེར་བ་དང་འདྲ་བར་ཡིད་བཞིན་དུ་ཕྱིན་ཏོ། །
གཞན་ཡང་བྱ་ཁྲས་བྱེའུ་ཕྲུག་ཁྱེར་བ་ལྟར་མོ་གལ་གྱི་བུ་རྫུ་འཕྲུལ་གྱིས་ནམ་མཁའ་ལ་འཕགས་ནས།
སྐྱེས་བུས་ལག་ངར་བསྐུམ་པ་ལས་བརྐྱངས་པ་ཙམ་གྱི་རྒྱ་མཚོའི་འགྲམ་དུ་ཕྱིན་ཏོ། ། རྒྱ་མཚོའི་འགྲམ་དེ་ན་
བུད་མེད་དེ་ཚེ་འཕོས་མ་ཐག་པ་རོ་ཤིན་ཏུ་མཛེས་པ། བཟང་བ། མངའ་བྱད་ལེགས་པ། མཚན་དང་ལྡན་པ་
ལ་སྦྲུལ་ཞིག་ཁའི་ནང་དུ་ཞུགས་ནས་སྣའི་ནང་ནས་བྱུང་། མིག་གི་ནང་ནས་ཞུགས་ནས་རྣ་བའི་ནང་དུ་
བྱུང་བ་མོའུ་འགལ་གྱིས་རབ་ཏུ་བརྟགས་ནས་སོང་ངོ་། ། དེ་ནས་དགེ་སློང་དང་ལ་སྐྱེས་ཀྱིས་བུད་མེད་འདི་
97



ལས་འབྲས་ཀྱི་གསང་ལམ།
ལྟ་བུ་མཚན་དང་ལྡན་པ་སུ་ཡིན་ཞེས་ཞུས་པས། ནམ་དུས་ལ་བབ་ན་བསྟན་ནོ། ། ཞེས་སྨྲས་ཏེ་ཡང་སོང་བ་དང་།
བུད་མེད་ཅིག་ཟངས་མོ་ཆེ་ཞིག་བཙུགས་ཏེ་ཟངས་ཀྱི་ནང་དུ་ཆུ་བླུགས་ནས་འོག་ཏུ་མེ་བོ་ཆེ་བུས་ཏེ་
ཆུ་ཁོལ་བ་དང་གོས་ཕུད་ནས་ནང་དུ་ཞུགས་ཏེ། དེ་མ་ཐག་ཏུ་སྐྲ་དང་སྤུ་ཀུན་བྱི་ནས་ཤ་ཡང་ཚོས་
ཏེ་རུས་པ་ཡང་བྱེ་ནས་ཆུ་ལུས་པས་རུས་པ་རྣམས་ཕྱིར་བྱུང་ངོ༌། ། རུས་པ་དེ་དག་རླུང་གིས་བུས་པས་
དེ་མ་ཐག་ཏུ་མི་ཞིག་ཏུ་གྱུར་ནས་ཟངས་ཀྱི་ནང་ནས་ཤ་ཕྱུང་སྟེ་ཟ་བ་ཞིག་མཐོང་ངོ་། ། དགེ་སློང་
དཔལ་སྐྱེས་སྐྲག་སྟེ་བ་སྤུ་ཡང་ལངས་ནས། སློབ་དཔོན་ལ་ཤ་ཟ་བ་འདི་སུ་ཡིན་ཞེས་ཞུས་ན། མོའུ་འགལ་གྱི་
བུས་དུས་ལ་བབ་ན་བསྟན་ནོ། ། ཞེས་སྨྲས་པ་དང་། ཡང་སོང་སོང་བ་ལས་ཤིང་ཆེན་པོ་ཞིག་ལ་ལོ་མ་
དང་ཡལ་གའི་བར་དུ་ཁབ་ཀྱི་རྩེ་མོ་ཙམ་གཟུགས་པའི་ས་སྟོང་ཙམ་ཡང་མེད་པར་སྲིན་བུ་མང་པོས་
ཟ་བ་ལ། སྐད་ཆེན་པོར་ངུ་ཞིང་འབོད་པའི་སྒྲ་ཀུན་ཏུ་གྲགས་པ་སེམས་ཅན་དམྱལ་བའི་སྒྲ་འདྲ་བ་ཞིག་
ཐོས་ནས་འདི་ལྟ་བུའི་སྒྲ་མི་སྙན་པ་སུའི་ལགས་ཞེས་ཞུས་པས། མོའུ་འགལ་གྱིས་དུས་ལ་བབ་ན་བསྟན་ནོ། །
ཞེས་སྨྲས་སོ། ། དེ་ནས་ཡང་མིའི་ལུས་ལ་གཅན་གཟན་གྱི་མགོ་ཅན་དུ་འདུག་པའི་ཡི་དྭགས་མང་པོས་
མི་ཞིག་ལ་འཁོར་བར་བསྐོར་ཏེ། ལག་ན་མདའ་གཞུ་ཐོགས་ཤིང་མདའ་དེ་ལ་མེ་འབར་བཞིན་དུ་ཀུན་གྱིས་
མི་དེ་ལ་མདའ་འཕངས་ནས་གཅིག་ཏུ་འབར་བར་མཐོང་སྟེ། འདི་ལྟ་བུའི་སྡུག་བསྔལ་མི་བཟད་པ་
མྱོང་བ་ཡང་འབྲོས་པའི་གནས་མེད་པ་འདི་སུ་ལགས་ཞེས་ཞུས་པས། སློབ་དཔོན་གྱིས་རེ་ཞིག་སྡོད་ཅིག
དུས་ལ་བབ་ན་བསྟན་ནོ། །ཞེས་བསྒོའོ། །དེ་ནས་ཡང་སོང་སོང་བ་ལས་རིང་ཞིག་ལོན་པ་དང་། རི་ཆེན་པོ་
ཞིག་གི་དྲུང་ན་རལ་གྲི་དང་མཚོན་རྣོན་པོ་སོ་གྱེན་དུ་གཏམས་ཏེ་བཙུགས་པ་ལ། མི་ཞིག་རིའི་རྩེ་མོ་
ནས་ཐུར་དུ་རྒྱུགས་ཏེ་རལ་གྲི་དང་མཚོན་གྱིས་ཟུག་ཅིང་རལ་ནས་ཕྱིར་ཡང་རལ་གྲི་དང་མཚོན་ས་ལ་
བཙུགས་ཏེ་དེ་བཞིན་དུ་མི་དལ་བར་རྒྱུག་པ་མཐོང་ནས། འདི་ལྟ་བུ་སུ་ལགས་ཞེས་ཞུས་པས། སློབ་དཔོན་
གྱིས་དུས་ལ་བབ་ན་བསྟན་ནོ་ཞེས་བསྒོའོ། ། དེ་ནས་ཡང་སོང་སོང་བ་ལས་རུས་པའི་རི་ཆེན་པོ་མཐོ་
ཁྱད་དཔག་ཚད་བདུན་བརྒྱ་པ་ཉི་མ་ཡང་སྒྲིབ་ཅིང་རྒྱ་མཚོ་ཡང་གྲིབ་མས་མུན་པར་གྱུར་པ་དེ་ལ་
མོའུ་འགལ་འཛེགས་ཏེ་རྩིབ་རུས་གཅིག་གི་སྟེང་ནས་ཕན་ཚུན་དུ་འགྲོ་བའི་ཕྱི་བཞིན་དུ་བདག་ཀྱང་སོང་
98



— ལས་འབྲས་ཀྱི་གསང་ལམ།
བ་མཐོང་ནས་འདི་སྙམ་དུ་བསམས་སོ། ། བདག་ནི་སློབ་དཔོན་དང་དེའུ་རེ་བྲལ་གྱི་སྔར་མཐོང་བའི་
དངོས་པོ་དེ་དག་ཞུའོ་སྙམ་དུ་བསམས་ནས། སློབ་དཔོན་ལ་བདག་གིས་སྔར་མཐོང་བའི་དངོས་པོ་དེ་དག་
བསྟན་དུ་གསོལ་ཞེས་ཞུས་པ་དང་། མོའུ་འགལ་གྱིས་ཀྱང་ད་དུས་ལ་བབ་ཀྱི། ཁྱོད་ལ་བསྟན་ནོ། །
སྔར་མཐོང་བའི་བུད་མེད་དེ་ཤེས་པར་འདོད་ན་དེ་ནི་རྒྱལ་པོའི་ཁབ་ནས་སར་ཕག་ཆེན་པོ་ཞེས་བྱ་
བའི་ཆུང་མ་ཡིན་ཏེ། བྱད་བཞིན་བཟང་བས་ཁྱིམ་ཐབ་ཀྱང་ལྷག་པར་བྱམས་སོ། ། དེའི་ཚེ་ན་སར་
ཕག་དེ་རྒྱ་མཚོར་འཇུག་པ་ལས་ཆུང་མ་གཏོང་མ་ཕོད་ནས་ཆུང་མ་ཡང་ཁྲིད་དེ་ཚོང་བ་ལྔ་བརྒྱ་ཙམ་
དང་རྒྱ་མཚོར་ཞུགས་ནས་དེའི་ཆུང་མ་རྟག་ཏུ་ཤིང་གསུམ་མགོ་བསྡུས་ཏེ་མདུང་ཁྱིམ་ལྟར་བྱས་ནས་
དེ་ལ་མེ་ལོང་བཞག་སྟེ་མེ་ལོང་ལ་བལྟས་པ་ན། བདག་གི་བྱད་བཞིན་བཟང་བར་མཐོང་ནས་ཤིན་ཏུ་
ཆགས་པ་སྐྱེས་སོ། ། དེའི་ཚེ་ན་རྒྱ་མཚོའི་ནང་ནས་རུས་སྦལ་ཆེན་པོ་ཞིག་གིས་གྲུ་བརྫིས་ནས་གྲུ་ཞིག་
སྟེ་ཚོང་པ་ལྔ་བརྒྱ་ཙམ་ཐམས་ཅད་ཚེའི་དུས་བྱས་སོ། ། རྒྱ་མཚོའི་ཆོས་ཉིད་ཀྱིས་རོ་ཞག་ཏུ་ལོན་པར་
མི་གནས་པས་ཆུས་ཕུལ་ཏེ་རྒྱ་མཚོའི་འགྲམ་དུ་ཕྱིན་ནོ། ། སེམས་ཅན་དག་ནི་ཚེའི་དུས་བྱེད་པ་ན་
ཅི་ལ་ཆགས་པ་དེར་སྐྱེ་བར་འགྱུར་རོ། ། འོ་ན་སུ་ཞིག་སེམས་ཅན་དམྱལ་བར་སྐྱེ་བར་དགའ་ན། སེམས་
ཅན་དམྱལ་བར་མང་དུ་སྐྱེས་པར་གྱུར། སྨྲས་པ། སེམས་ཅན་གང་དཀོན་མཆོག་གསུམ་གྱི་ནོར་བརྐུས་
སམ། ཕ་མའི་ལོངས་སྤྱོད་བརྐུས་སམ། མིའི་སྲོག་གཅོད་པའི་ཁ་ན་མ་ཐོ་བ་ཆེན་པོ་བྱས་ན། ཤིན་ཏུ་
འབར་བའི་སེམས་ཅན་དམྱལ་བ་ཆེན་པོར་ལྟུང་བར་འགྱུར་ཏེ། མི་དེ་རླུང་ངམ་གྲང་ནད་ཀྱིས་གཟིར་
བས་ཡིད་ལ་མེ་འདོད་པར་བསམས་སོ། ། མེའི་ནང་དུ་འགྲོ་བར་བསམ་མ་ཐག་ཏུ་ཚེའི་དུས་བྱས་ནས་
ཤིན་ཏུ་འབར་བའི་སེམས་ཅན་དམྱལ་བར་འགྲོའོ། ། དེ་ལ་གང་སངས་རྒྱས་ལ་ཕུལ་བའི་མར་མེའམ།
རིན་པོ་ཆེ་བརྐུས་སམ། དགེ་འདུན་གྱི་སྒྲོན་མའམ། ཤིང་བརྐུས་སམ། དགེ་འདུན་གྱི་གནས་ཁང་བཤིག་
གམ། ཆོས་འཆད་པའི་འདུན་ཁང་བཤིག་གམ། དགུན་གྲང་བའི་དུས་སུ་ཕ་རོལ་པོའི་གོས་འཕྲོགས་སམ།
མཐུ་ཡོད་པས་ལྷགས་པའི་ནང་དུ་བྲན་ཕོའམ། བྲན་མོའམ། མི་གཞན་གྱི་གོས་འཕྲོག་སྟེ་ཆུ་བླུགས་སམ།
གཞན་གྱི་གོས་བཤུས་ཤིང་འཕྲོག་ན། ཁ་ན་མ་ཐོ་བའི་ལས་ཀྱི་སྡིག་པ་འདིས་ཆབ་རོམ་གྱི་སེམས་ཅན་



ལས་འབྲས་ཀྱི་གསང་ལམ།
དམྱལ་བར་ལྟུང་སྟེ། མི་དེ་ཚ་བའི་ནད་ཀྱིས་གཟིར་བས་རྟག་ཏུ་བསིལ་ཞིང་གྲང་བའི་གནས་སེམས་ཏེ་
གྲང་བར་འདོད་པས་དུས་བྱས་མ་ཐག་ཏུ་སེམས་ཅན་དམྱལ་བ་དེར་སྐྱེས་ཏེ། ཨུཏྤལ་དང་། པདྨོ་དང་།
ཀུ་མུད་ཏ་དང་། པུཎྜ་རཱི་ཀའི་སེམས་ཅན་དམྱལ་བ་ཡང་དེ་དང་འདྲའོ། ། གྲང་བའི་སེམས་ཅན་དམྱལ་
བ་ན་སྡུག་བསྔལ་མྱོང་བ་ན་ལུས་ཀྱི་ཤ་ཀུན་ཁམ་ཚད་ཁམ་ཚད་དུ་ཡོས་རྔོ་བ་ལྟར་ཆད་ཅིང་གས་ནས་
མགོ་དང་རུས་པ་ཡང་དུམ་བུ་བརྒྱ་སྟོང་དུ་ཆད་ཅིང་གས་པར་འགྱུར་རོ། ། སེམས་ཅན་གང་སེར་སྣ་
བྱེད་ཅིང་གཞན་གྱི་འཚོ་བ་བཅད་དེ་ལྟོགས་སུ་བོར་བ་དང་། ཁ་ཟས་དུས་བཞིན་དུ་མི་སྟེར་ན། ཡི་དྭགས་
ཀྱི་ཁམས་སུ་ལྟུང་སྟེ། མི་དེ་ཁ་ཟས་མི་ཆུད་ཅིང་སྐྱུག་བྲོ་བའི་ནད་ཀྱིས་བཏབ་ན། ནང་གཡོག་གམ་
བཤེས་གཉེན་གྱིས་ཁ་ཟས་རྣམ་པ་མང་པོ་དང་སྦྱར་ཏེ་འདི་ནི། མངར་རོ། ། འདི་ནི། སྒྱུར་རོ། ། འདི་ནི།
བསོད་པའོ། ། འདི་ནི། འཇུ་སླ་བའོ། ། ཞེས་ནན་གྱིས་བསྟབས་ན། ནད་པ་དེ་ཁྲོས་ཏེ་བདག་ཁ་ཟས་
འདི་མིག་གིས་མི་མཐོང་བའི་དུས་ཡོད་དམ་སྙམ་དུ་བསམ་ནས་དེ་ཚེའི་དུས་བྱས་མ་ཐག་ཏུ་ཡི་དྭགས་
ཀྱི་ཁམས་སུ་ལྟུང་ངོ་། ། སེམས་ཅན་གང་གླེན་པ་གཏི་མུག་ཅན། དཀོན་མཆོག་གསུམ་ལ་མ་དད་པ།
འཕགས་པ་ལ་སྐུར་པ་འདེབས་པ་ནི། དུད་འགྲོའི་སྐྱེ་གནས་སུ་སྐྱེ་སྟེ། དེ་ཡང་ནད་ཀྱིས་གཟིར་པ་ན་
སྒུར་ཏེ་ཉལ་ནི། ཤེས་ཀྱི། འཕྲོས་ཏེ་ཉལ་མི་ཤེས་ལ། དགེ་བའི་ཕྱོགས་གཏམ་སྙན་པ་ཐོས་མི་འདོད་ན།
ནད་གཡོག་གིས་ཀྱང་གདོན་མི་ཟ་བར་ཚེ་འཕོ་བར་ཤེས་པས་ན། ནད་གཡོག་གིས་ཀྱང་ཁྱོད་ཆོས་
ཉོན་ཅིག ། ཚུལ་ཁྲིམས་ཀྱང་ནོས་ཤིག སྐུ་གཟུགས་དང་དགེ་སློང་དག་ཀྱང་མཐོང་བར་བྱས་ལ། དེ་ལ་
སྦྱིན་པ་ཡང་བྱོས་ཤིག་ཅེས་བསྐུལ་ན། དེ་ལ་མ་དད་མི་དགའ་སྟེ། ནན་གྱིས་བསྐུལ་མ་བཏབ་པ་དང་།
དེ་ཁྲོས་ནས་བདག་དཀོན་མཆོག་གསུམ་དང་། དགེ་བའི་མིང་ཡང་མི་ཐོས་པ་ཞིག་ཏུ་སོང་ན་ཅི་མ་རུང་
ཞེས་སྨྲས་ནས་ཚེའི་དུས་བྱས་མ་ཐག་ཏུ་དུད་འགྲོའི་སྐྱེ་གནས་སུ་སྐྱེའོ། ། དེ་ལ་གང་ལྷ་དང་མིའི་རྒྱུར་
གྱུར་པའི་དགེ་བའི་ཕྱོགས་ལ་བརྩོན་པ་དེ་ནི། ནད་ཀྱིས་ཀྱང་ཤིན་ཏུ་གདུངས་པར་མི་འགྱུར་ཏེ། ཚེའི་དུས་
བྱེད་པ་ན་སེམས་ཀྱང་མི་འཁྲུག་གི་ ནད་གཡོག་དང་བཤེས་གཉེན་དག་གིས་འཆི་བར་རྟོགས་ནས་
ཁྱོད་དམ་པའི་ཆོས་ཐོས་པར་འདོད་དམ། སྐུ་གཟུགས་མཐོང་བར་འདོད་དམ། དགེ་སློང་དག་ལས་
འ00



— ལས་འབྲས་ཀྱི་གསང་ལམ་
མདོ་སྡེ་དང་ཚིགས་སུ་བཅད་པ་དག་ཉན་པར་འདོད་དམ། ཁྱོད་ཚུལ་ཁྲིམས་མནོད་པར་དགའམ།
སངས་རྒྱས་དང་དགེ་འདུན་ལ་ལོངས་སྤྱོད་འབུལ་པར་དད་དམ་ཞེས་བསྐུལ་ན། དེ་དག་ཀུན་ལ་
དད་དོ། ། ཞེས་ཟེར་རོ། ། གཞན་ཡང་སངས་རྒྱས་ཀྱི་སྐུ་གཟུགས་ལ་ཡོན་ཕུལ་ན་འཚང་རྒྱུ་བར་འགྱུར་རོ། །
ཆོས་ལ་མཆོད་ཅིང་ལོངས་སྤྱོད་ཕུལ་ན། གང་ནས་གང་དུ་སྐྱེ་བའི་གནས་ཐམས་ཅད་དུ་ཤེས་པ་ལྔ་དང་
ལྡན་ཏེ། ཆོས་ཀྱི་མཚན་ཉིད་ཁོང་དུ་ཆུད་ཅིང་རྟོགས་པར་འགྱུར་རོ། ། དགེ་འདུན་ལ་ལོངས་སྤྱོད་ཀྱི་
སྦྱིན་པ་བྱས་ན། གང་ནས་གང་དུ་སྐྱེས་ཀྱང་རིན་པོ་ཆེ་དང་། ལོངས་སྤྱོད་ཆེན་པོ་དང་ཡིད་བཞིན་དུ་
ལྡན་པར་འགྱུར་རོ། ། ཞེས་ནད་པ་ལ་གཏམ་བྱས་ན། ནད་པ་རབ་ཏུ་དགའ་མགུ་རངས་ཏེ་བདག་
སྐྱེ་བ་ཐམས་ཅད་དུ་དཀོན་མཆོག་གསུམ་དང་ཕྲད་ཅིང་ཆོས་ཐོས་པ་དང་། ཆོས་ཐོས་ནས་ཁོང་དུ་
ཆུད་ཅིང་རྟོགས་པར་གྱུར་ཅིག་ཅེས་སྨོན་ལམ་བཏབ་ན་ཚེའི་དུས་བྱེད་དེ་མིའི་ནང་དུ་སྐྱེའོ། །
གང་ཞིག་ལྷར་སྐྱེ་བའི་རྒྱུར་གྱུར་པའི་དགེ་བའི་ཕྱོགས་རྒྱ་ཆེར་བསྐྱེད་པ། སྦྱིན་པ་དང་ཚུལ་ཁྲིམས་
རྣམ་པར་དག་པ། ཆོས་ཉན་པར་དགའ་བ། དགེ་བ་བཅུ་ལ་སྤྱོད་པའི་གང་ཟག་དེ་ནི། ཚེའི་དུས་བྱེད་པ་ན་
བདེ་བར་ཉལ་བཞིན་དུ་སངས་རྒྱས་ཀྱི་སྐུ་གཟུགས་དང་། ལྷའི་ཕོ་བྲང་དང་། ལྷའི་བུ་མོ་དག་མཐོང་ཞིང་
ལྷའི་རོལ་མོ་དག་ཐོས་ཏེ་མདངས་ཀྱང་ཤིན་ཏུ་བཟང་བ་དང་། ལག་པ་གྱེན་དུ་འདེགས་པ་ནི། ཚེའི་དུས་
བྱས་ནས་མཐོ་རིས་ལྷའི་ནང་དུ་སྐྱེའོ། ། ཁྱིམ་བདག་སར་ཕག་གིས་ཆུང་མ་དེ་བདག་གི་ལུས་ལ་ཆགས་པས།
ཚེའི་དུས་བྱས་མ་ཐག་ཏུ་ཕྱིར་ཡང་བུད་མེད་གྱི་ལུས་དེ་ལ་སྦྲུལ་དུ་སྐྱེས་ཏེ། སྦྲུལ་དེ་ལས་ཚེའི་དུས་
བྱས་ནས་སེམས་ཅན་དམྱལ་བ་ཆེན་པོར་སྡུག་བསྔལ་དཔག་ཏུ་མེད་པ་མྱོང་བར་འགྱུར་རོ། །དགེ་
སློང་དེས་ཡང་སློབ་དཔོན་ལ་གསོལ་པ། བདག་གི་ཤ་ལ་ཟ་བའི་བུད་མེད་དེ་སུ་ལགས། མོའུ་འགལ་
གྱིས་སྨྲས་པ། མཉན་དུ་ཡོད་པ་ན་དགེ་བསྙེན་མ་ཞིག་ལ་བྲན་མོ་ཞིག་ཡོད་དོ། ། དགེ་བསྙེན་མ་དེས་
ཚུལ་ཁྲིམས་རྣམ་པར་དག་པའི་དགེ་སློང་ཞིག་དབྱར་ཟླ་བ་གསུམ་མཆོད་པ་འབུལ་བར་སྤྱན་དྲངས་ནས་
ཕྱོགས་གཅིག་ཏུ་གནས་ཁང་བྱས་ཏེ་བཞག་ནས་ཉིན་གཅིག་བཞིན་དུ་ཁ་ཟས་རོ་བརྒྱ་དང་དྲི་བསུང་དུ་
ལྡན་པ་སྣ་ཚོགས་སྦྱར་རོ་དྲོ་ཁར་དུས་སུ་བྲན་མོ་དེ་སྐྱེལ་དུ་བཏང་ངོ་། བྲན་མོ་དེ་དབེན་པར་ཕྱིན་པ་
101



ལས་འབྲས་ཀྱི་གསང་ལམ།
དང་ཞིམ་པོ་རྣམས་ཟོས་ནས་ལྷག་མ་དགེ་སློང་དེ་ལ་ཕུལ་ལོ། ། ཕྱིས་དགེ་བསྙེན་མས་བྲན་མོ་དེ་མདོག་
བཟང་ཞིང་ཤ་སྐྱེས་པར་མཐོང་ནས་བྲན་མོ་ལ་ཁྱོད་ཀྱིས་དགེ་སློང་ལ་འབུལ་བའི་ཁ་ཟས་ལྷག་མར་མ་བྱས་
སམ་ཞེས་དྲིས་ན། ཇོ་མོ། བདག་ལ་ཡང་དད་པའི་ཤས་ཅུང་ཟད་ཅིག་མཆིས་ཏེ། ངན་པར་ལྟ་བ་ནི།
མ་ལགས་ན། ཅིའི་སླད་དུ་དགེ་སློང་ལ་འབུལ་བའི་ཁ་ཟས་ལྷག་མར་བགྱིད། དགེ་སློང་གིས་མ་ཡོག་པའི་
ལྷག་མ་བདག་ལ་སྩལ་པ་འཚལ་ལོ། ། ཅི་སྟེ་བདག་གིས་འཚལ་བར་གྱུར་ན། བདག་གར་སྐྱེས་ཀྱང་
བདག་གི་ཤ་ལ་བདག་ཟ་བར་ཤོག་ཅིག་ཅེས་སྨྲས་པས། དེའི་རྒྱུ་དེའི་རྐྱེན་གྱིས་སྔར་རྣམ་པར་སྨིན་པ་
མི་བཟད་པ་འདི་མྱོང་ནས་སེམས་ཅན་དམྱལ་བ་ཆེན་པོར་དཔག་ཏུ་མེད་པའི་སྡུག་བསྔལ་གདོད་མྱོང་
པར་འགྱུར་རོ། ། དགེ་སློང་དེས་གསོལ་པ། ཤིང་ཆེན་པོ་ལ་སྲིན་བུ་མང་པོ་ཟ་ཞིང་མི་སྙན་པའི་སྒྲ་ཆེན་པོ་
གྲགས་པ་དེ་སུ་ཞིག་ལགས་སྨྲས་པ། ལི་ཏ་ཞེས་བྱ་བ་དགེ་འདུན་གྱི་ལས་བྱེད་པའི་དགེ་སློང་དེ་ཡིན་ཏེ།
དགེ་འདུན་གྱི་དཀོར་ལ་སྤྱོད་ཅིང་། མེ་ཏོག་དང་། འབྲས་བུ་དང་། བཟའ་བ་དང་། བཏུང་བ་དག་ཁྱིམ་
པའི་ཕྱོགས་ལ་བྱིན་པའི་རྣམ་པར་སྨིན་པ་མི་བཟད་པ་འདི་མྱོང་ནས་ཚེའི་དུས་བྱས་མ་ཐག་ཏུ་སེམས་ཅན་
དམྱལ་བ་ཆེན་པོར་སྐྱེས་ཏེ་ཤིང་ལ་ཟ་བའི་སྲིན་བུ་དེ་དག་ནི། དགེ་སློང་གིས་བྱིན་པ་ཐོབ་པའི་མི་
རྣམས་ཡིན་ནོ། ། དགེ་སློང་དེས་ཡང་གསོལ་པ། མི་ཞིག་ལ་མི་མང་པོས་བསྐོར་ཏེ་མདས་གཙགས་ནས་
ལུས་གཅིག་ཏུ་འབར་བ་དེ་སུ་ལགས། མོའུ་འགལ་གྱིས་སྨྲས་པ། མི་འདི་སྔོན་རྔོན་པ་བྱས་དེ་
རི་དྭགས་མང་དུ་བསད་པས། སྡུག་བསྔལ་འདི་ལྟ་བུ་མྱོང་བར་གྱུར་ཏེ། དེ་ནས་ཚེ་འཕོས་ནས་སེམས་ཅན་
དམྱལ་བ་ཆེན་པོར་སྐྱེས་ཏེ་དེ་ལས་ཐར་པའི་དུས་ཤིན་ཏུ་དཀའོ། ། དགེ་སློང་གིས་ཡང་གསོལ་བ།
རི་བོ་ཆེ་ལས་རལ་གྲི་དང་མཚོན་ཁར་རྒྱུགས་སྟེ་འཆི་བ་དེ་སུ་ལགས། མོའུ་འགལ་གྱིས་སྨྲས་པ། རྒྱལ་པོའི་བློན་
པོ་ཤིན་ཏུ་དཔའ་བ་ཡིན་ཏེ། རེ་ཞིག་མཚོན་རྣོན་པོ་དང་། རལ་གྲི་དང་། མདུང་དང་། ཤག་ཏིའི་ཁར་
རྒྱུགས་ཏེ། དེ་ནས་ཚེ་འཕོས་ནས་སེམས་ཅན་དམྱལ་བ་ཆེན་པོར་སྡུག་བསྔལ་ཡུན་རིང་པོར་མྱོང་བར་
འགྱུར་རོ། ། དགེ་སློང་དེས་ཡང་གསོལ་པ། རུས་པའི་རི་ཆེན་པོ་དེ་སུའི་ལགས། མོའུ་འགལ་གྱིས་སྨྲས་པ།
ཁྱོད་ཤེས་པར་འདོད་ན། དེ་ནི་ཁྱེད་ཀྱི་ལུས་སྔ་མའི་རུས་པ་ཡིན་ནོ། ། དགེ་སློང་གིས་དེ་སྐད་ཅེས་ཐོས་
102



བཀའ
– ལས་འབྲས་ཀྱི་གསང་ལམ།
ནས་ཤིན་ཏུ་སྐྲག་སྟེ་བ་སྤུ་ཀུན་ལངས་ནས་རྡུལ་ཡང་བྱུང་སྟེ་སློབ་དཔོན་ལ་སྨྲས་པ། བདག་གི་སྙིང་མ་
གས་པར་སྔོན་གྱི་ལས་ཀྱི་རྒྱུ་དང་རྐྱེན་བསྟན་དུ་གསོལ། མོའུ་འགལ་གྱིས་སྨྲས་པ། སྐྱེ་ཤིར་འཁོར་བའི་མཐའ་
དང་མུ་མེད་དེ། དགེ་སྡིག་གི་ལས་ཀྱང་ཞིག་ཅིང་མེད་པར་མི་འགྱུར་བས་ལས་ཅི་དང་ཅི་བྱས་པ་རྣམ་པར་
སྨིན་པ་ཡང་དེ་དང་དེ་དག་གདོན་མི་ཟ་བར་མྱོང་བར་འགྱུར་རོ། ། སྔོན་འདས་པའི་དུས་ན་འཛམ་
བུའི་གླིང་འདིར་རྒྱལ་པོ་ཆོས་ཀྱིས་འཕགས་ཞེས་བྱ་བ་ཞིག་ཡོད་དེ། སྦྱིན་པ་དང་ཚུལ་ཁྲིམས་ལ་དགའ་བ།
ཆོས་ཉན་པར་མོས་པ། ཤིན་ཏུ་སྙིང་རྗེའི་སེམས་དང་ལྡན་པ། རང་བཞིན་གྱིས་མི་གཏུམ་པ། སེམས་ཅན་
གྱི་སྲོག་མི་གཅོད་པ། རྒྱལ་པོའི་མཚན་དང་ལྡན་པ། དམངའི་ཆོས་ཀྱི་སྲིད་ཀྱིས་འཚོབ། ལོ་ཉི་ཤུ་ཙམ་ལོན་
པ་དང་དལ་བ་ཞིག་གི་སྐབས་སུ་མི་དང་མིག་མངས་ཞིག་རྩེ་བ་ལས་མི་ཞིག་ལ་ཉེས་པ་ཆེན་པོ་བྱུང་ནས་
བློན་པོ་རྣམས་ཀྱིས་མི་ཞིག་ཁྲིམས་ལས་འགལ་བའི་ཉེས་པ་ཆེན་པོ་བགྱིད་ན། ཇི་ལྟར་བགྱི་ཞེས་གསོལ་པ།
རྒྱལ་པོ་མིག་མངས་ལ་ཡེངས་པས། རྒྱལ་པོའི་ཁྲིམས་བཞིན་དུ་གྱིས་ཤིག་ཅེས་བསྒོ་ནས། བློན་པོ་རྣམས་
ཀྱིས་ཁྲིམས་དང་སྦྱར་ན་གསད་པ་ལ་ཐུག་པས་བསད་དོ། ། རྒྱལ་པོའི་མིག་མངས་རྩེ་བ་ཟིན་ནས་བློན་
པོ་ལ་ཉེས་པ་བྱེད་པའི་མི་དེ་ག་རེ། ཞལ་ཆེ་གཅད་དོ། ། ཞེས་བྱས་ན། བློན་པོ་རྣམས་ཀྱིས་བདག་ཅག་
གིས་ཁྲིམས་དང་སྦྱར་ཏེ་བཀུམ་ལགས་སོ། ། ཞེས་སྨྲས་སོ། ། རྒྱལ་པོས་དེ་སྐད་ཅེས་སྨྲས་པ་ཐོས་ནས་
འཁུམས་ཏེ་ས་ལ་འགྱེལ་པ་དང་། བློན་པོ་རྣམས་ཀྱིས་ཆུས་བཏབ་ནས་ཕྱིར་ལངས་ནས། མཆི་མ་བླགས་
ཏེ་འདི་སྐད་ཅེས་སྨྲས་སོ། ། ཕོ་བྲང་གི་སླས་དང་། གླང་པོ་ཆེ་དང་། རྟ་དང་། རིན་པོ་ཆེ་སྣ་བདུན་ལ་
སོགས་པ་ཐམས་ཅད་ནི། འདིར་ལུས་ཀྱི་ང་འབའ་ཞིག་སེམས་ཅན་དམྱལ་བར་སྡུག་བསྔལ་མྱོང་བར་
འོང་བ་ལྟ། བདག་རྒྱལ་པོ་མ་བྱས་པའི་ཚེ་ན་ཡང་ཕོ་བྲང་འདི་ན་རྒྱལ་པོའི་སྲིད་འཚོ་ཞིང་བཞུགས་
བཞུགས། བདག་རིང་པོར་མི་ཐོགས་པར་ཤི་ན་ཡང་དེ་བཞིན་དུ་རྒྱལ་པོའི་སྲིད་འཚོ་བར་འགྱུར་ཏེ།
བདག་ནི། མི་བསད་པས་ན་རིགས་ངན་གྱི་རྒྱལ་པོ་ཡིན་ཏེ། སྐྱེ་བ་ཐམས་ཅད་དུ་བདག་གར་འགྲོ་བར་
འགྱུར། ད་ནི། རྒྱལ་པོ་ཡང་མི་འདོད་དོ་ཞེས་སྨྲས་ནས། རྒྱལ་པོའི་ཐབས་བཏང་སྟེ་རིལ་པ་བདག་བསྲུང་
ཞིང་འདུག་པ་ལས་རྒྱལ་པོ་དེ་ཚེའི་དུས་བྱས་ནས། རྒྱ་མཚོ་ཆེན་པོར་ཆུ་སྲིན་ཞིག་ཏུ་སྐྱེས་ཏེ། ལུས་ཆེ་
103



་པསས
ལས་འབྲས་ཀྱི་གསང་ལམ།
ཁྱད་དཔག་ཚད་བདུན་བརྒྱ་ཡོད་དོ། ། རྒྱལ་པོའམ། བློན་པོ་ཡང་རུང་། མཐུ་རྩལ་བསྙེམས་ཏེ་སེམས་ཅན་
གྱི་སྲོག་གཅོད་དམ། འདོད་པ་དང་བྲེལ་བྲལ་བའི་ལས་བྱས་སམ། སེམས་ཅན་ལ་འཚེ་བའི་ལས་བྱས་ན།
ཤི་མ་ཐག་ཏུ་ཕལ་ཆེར་ཆུ་སྲིན་དུ་སྐྱེ་སྟེ། དེའི་ལུས་ལ་སྲིན་བུ་མང་པོ་གནས་སོ། ། དེའི་ལུས་གཡས་
པས་ཤེལ་གྱི་རི་ལ་སྙོགས་ཤིང་དྲུད་བས་སྲིན་བུ་མང་པོ་ཤི་བའི་ཁྲག་གིས་རྒྱ་མཚོའི་ནང་རྒྱང་གྲགས་
བརྒྱ་ཙམ་དམར་པོར་བྱས་སོ། ། སྡིག་པའི་ལས་དེས་དེ་དག་ཏུ་ཚེ་འཕོས་ནས་སེམས་ཅན་དམྱལ་བ་
ཆེན་པོར་ལྟུང་བར་འགྱུར་རོ། ། ཆུ་སྲིན་དེ་ལན་གཅིག་གཉིད་ཀྱིས་ལོག་ན་ལོ་བརྒྱས་ལན་གཅིག་སངས་
ཏེ། བཀྲེས་པ་དང་སྐོམ་པས་ཉེན་ནས་ཁ་གདངས་པ་དང་། རྒྱ་མཚོའི་ཆུ་ཁར་འགྲོ་བ་ནི་ཆུ་ཆེན་པོ་
རྒྱ་མཚོར་འབབ་པ་དང་འདྲའོ། ། དེའི་ཚེ་ན་ཚོང་པ་ལྔ་བརྒྱ་ཙམ་ཞིག་རྒྱ་མཚོར་ཞུགས་ཏེ་རིན་པོ་ཆེ་
ལེན་དུ་སོང་བ་ལས། ཆུ་སྲིན་ཁ་གདངས་པ་དང་ཕྲད་ནས་གྲུ་ཡང་ཤིན་ཏུ་མགྱོགས་པར་ཆུ་སྲིན་གྱིས་
ཟ་འདོད་པའི་ཁར་སོང་ངོ་། ། ཚོང་པ་རྣམས་སྐད་ཆེན་པོ་ཕྱུང་སྟེ་ངུས་ནས་གཅིག་ལ་གཅིག་འདི་
སྐད་ཅེས་སྨྲས་སོ། ། བདག་ཅག་ནི་གདོན་མི་ཟ་བར་འཆི་བར་འགྱུར་གྱི། སོ་སོ་ནས་ཅི་ལ་བརྟེན་པ་
དྲན་པར་གྱིས་ཤིག་ཅེས་སྨྲས་པ་དང་། དེ་དག་ལ་ལ་ནི་སངས་རྒྱས་དང་། ཆོས་དང་། དགེ་འདུན་གྱི་
མཚན་ནས་བརྗོད། ཁ་ཅིག་ནི། འཇིག་རྟེན་གྱི་ལྷ་དང་། རི་དང་། གཙང་པོ་དང་། ལྷ་མ་སྲིན་དང་།
ཕ་མ་དང་། ཆུང་མ་དང་། བུ་དང་། ཕུ་ནུ་དང་། གཉེན་པའི་མིང་ནས་བོས་ཏེ། བདག་ཅག་གིས་ནི།
དེང་མཐོང་བ་ཐ་མ་འདི་ལས་འཛམ་བུའི་གླིང་གཏན་མི་མཐོང་ངོ་ཞེས་སྨྲས་སོ། ། དེའི་ཚེ་དེ་དག་
ཆུ་སྲིན་གྱི་ཁར་སོང་ལ་ཁད་པ་དང༌། ཐམས་ཅད་ཀྱི་དུས་གཅིག་ཏུ་སངས་རྒྱས་ལ་ཕྱག་འཚལ་ལོ། །
ཞེས་བརྗོད་པ་དང་། ཆུ་སྲིན་གྱིས་སངས་རྒྱས་ལ་ཕྱག་འཚལ་ལོ། ། ཞེས་བརྗོད་པའི་སྒྲ་ཐོས་མ་ཐག་ཏུ་
ཁ་བཙུམས་ཏེ་ཆུ་འབབ་པ་ཡང་ཆད་པར་གྱུར་ནས་ཚོང་པ་དེ་དག་འཆི་བ་ལས་སོས་པར་གྱུར་ཏོ། །
ཆུ་སྲིན་དེ་ལྟོགས་ནས་དེ་ཉིད་དུ་ཚེ་འཕོས་ཏེ་རྒྱལ་པོའི་ཁབ་ཏུ་སྲིན་བུ་ཞིག་ཏུ་སྐྱེས་སོ། ། ཆུ་སྲིན་གྱི་
རོ་རྒྱ་མཚོའི་ངོས་སུ་ཕྱུང་ནས་ཉི་མས་གདུངས་ཆར་བས་བརླན་ཏེ་ཤ་ཟད་པར་གྱུར་པའི་རུས་པ་དེ་ནི།
རི་འདི་ཡིན་ནོ། ། དཔལ་སྐྱེས། འདི་ལྟར་རིག་པར་གྱིས་ཤིག ། དེའི་ཚེ་དེའི་དུས་ན་རྒྱལ་པོ་ཆོས་ཀྱིས་
འ04



ལས་འབྲས་ཀྱི་ག
འཕགས་པ་ནི། ཁྱོད་ཡིན་ནོ། ། མི་བསད་པའི་རྐྱེན་གྱིས་རྒྱ་མཚོ་ཆེན་པོར་ཆུ་སྲིན་དུ་སྐྱེས་སོ། ། ཁྱོད་ཀྱིས་
དེ་ཡང་ཕྱིར་མིའི་ལུས་ཐོབ་པ་འདིས་འཁོར་བ་ལ་རྒྱབ་ཀྱིས་མ་ཕྱོགས་ན་འདི་ནས་ཚེ་འཕོས་མ་ཐག་ཏུ་
སེམས་ཅན་དམྱལ་བར་ལྟུང་སྟེ། ཐར་པར་ཤིན་ཏུ་དཀའོ། ། དགེ་སློང་དཔལ་སྐྱེས་བདག་གི་ལུས་རྙེད་
པ་ཡང་མཐོང་དེ་སྐད་ཅེས་བསྟན་པ་ཡང་ཐོས་ནས་འཁོར་བས་ཤིན་ཏུ་སྐྲག་སྟེ། གང་ལ་ནན་ཏན་
བྱེད་པའི་ཆོས་དེ་ལ་མཐར་གྱིས་ཡིད་ལ་བྱས་ནས་སེམས་རྩེ་གཅིག་པ་ལ་གནས་ཏེ། ལུས་རྙིང་པ་མཐོང་
བས་མི་རྟག་པའི་ཆོས་ཁོང་དུ་ཆུད་དེ། འཁོར་བ་ལ་རྒྱབ་ཀྱིས་ཕྱོགས་པར་རྟོགས་ནས་ཀུན་ནས་ཉོན་
མོངས་པའི་ཟག་པ་ཐམས་ཅད་ད་དེ་དགྲ་བཅོམ་པར་གྱུར་ཏོ། ། མོའུ་འགལ་ཡང་ཤིན་ཏུ་དགའ་ནས་སྨྲས་པ།
ཆོས་ཀྱི་སྲས་པོ་ཁྱོད་ཀྱིས་ནི་བྱ་པ་ཐམས་ཅད་ཡིད་ལ་བྱས་ཀྱི། སྔར་འདིར་འོངས་པ་ནི། ངའི་མཐུས་
འོངས་སོ། ། ད་ནི་ཕྱིར་ཁྱོད་བདག་གི་མཐུས་འདོང་ངོ༌། ། ཞེས་སྨྲས་ནས་དེའི་ཚེ་མོའུ་འགལ་སྟེང་གི་
ནམ་མཁའ་ལ་འཕགས་པ་དང་། དགེ་སློང་དཔལ་སྐྱེས་ཀྱང་སློབ་དཔོན་གྱི་ཕྱི་བཞིན་དུ་འོངས་པ་ནི།
བྱའི་ཕྱི་བཞིན་དུ་ཕྲུག་གུ་འབྲང་བ་འདྲ་བར་འོད་མའི་ཚལ་གང་ན་བ་དེར་འོངས་སོ། ། དེའི་ཚེ་ན་
དགེ་སློང་གཞོན་ནུ་དག་དགྲ་བཅོམ་པར་མི་ཤེས་པས་སྔོན་བཞིན་དུ་དཔལ་སྐྱེས་ལ་མཐོ་བརྩམས་ཀྱང་
སྤྱོད་ལམ་མ་ཉམས་ཏེ་ཅང་མི་སྨྲའོ། ། བཅོམ་ལྡན་འདས་ཀྱིས་དེ་ལྟར་གྱུར་པ་མཁྱེན་ནས་དགེ་སློང་
གཞོན་ནུ་རྣམས་ཀྱིས་འདིའི་ལས་མི་འབྱུང་བ་དང་། དགེ་སློང་རྒན་པའི་ཡོན་ཏན་གྲགས་པར་བྱ་
བའི་ཕྱིར་འཁོར་མང་པོའི་ནང་དུ་དགེ་སློང་དཔལ་སྐྱེས་ལ་ཚུར་ཤོག་ཅིག་ཅེས་བཀའ་སྩལ་ནས་ཁྱོད་
རྒྱ་མཚོའི་ངོགས་སུ་ཕྱིན་ཏམ་ཞེས་བཀའ་སྩལ་ཏོ། ། དཔལ་སྐྱེས་ཀྱིས་གསོལ་པ་བདག་གིས་རྒྱ་མཚོའི་ངོགས་
སུ་མཆིས་སོ། ། རྒྱ་མཚོའི་ངོགས་སུ་ཅི་དང་ཅི་མཐོང་བ་སྨྲོས་ཤིག་ཅེས་བཀའ་སྩལ་ནས་དགེ་སློང་གིས་
ཅི་དང་ཅི་མཐོང་བ་རྒྱས་པར་གསོལ་བ་དང་། བཅོམ་ལྡན་འདས་ཀྱིས་ལེགས་སོ་ལེགས་སོ། ། ཞེས་
བྱ་བ་གནང་ནས་དཔལ་སྐྱེས། ཁྱོད་ཀྱིས་མཐོང་བ་དེ་དག་ནི་བདེན་ནོ་ཁྱོད་ཀྱིས་ད་ནི་འཁོར་བའི་
སྡུག་བསྔལ་ཡོངས་སུ་སྤངས་ཏེ་ཡོངས་སུ་མྱ་ངན་ལས་འདས་པའི་བདེ་བ་ཐོབ་ནས་ལྷ་དང་མིར་བཅས་
པའི་འཇིག་རྟེན་གྱི་མཆོད་པའི་གནས་སུ་གྱུར་ཏོ། ། དགེ་སློང་ཁྱོད་ཀྱི་བྱ་བ་ཐམས་ཅད་ཡོངས་སུ་
105



t
ལས་འབྲས་ཀྱི་གསང་ལམ།
རྫོགས་སོ། ། ཞེས་བཀའ་སྩལ་ནས་དགེ་སློང་གཞོན་ནུ་དེ་དག་གིས་བཅོམ་ལྡན་འདས་ཀྱིས་དེ་སྐད་
ཅེས་བཀའ་སྩལ་པ་ཐོས་ནས་ཤིན་ཏུ་འགྱོད་ཅིང་མི་དགའ་བ་སྐྱེས་ནས་འདི་ལྟ་བུ་མཁས་པ་ཤེས་རབ་
ཅན་འཕགས་པ་ལ་བདག་ཅག་ཤེས་རབ་མེད་པས་འཚེ་བ་དང་མཐོ་བརྩམས་པ་བགྱིས་སོ། ། བདག་ཅག་
ཁ་ན་མ་ཐོ་བའི་རྣམ་པར་སྨིན་པ་མྱོང་བར་འགྱུར་རོ། ། ཞེས་སྨྲས་ནས། དགེ་སློང་གཞོན་ནུ་དག །
དགེ་སློང་དཔལ་སྐྱེས་གང་ན་བ་དེར་སོང་ནས་ཕྱིན་པ་དང་ལུས་སྨད་ལྔ་ས་ལ་གཏུགས་ཏེ་ཕྱག་བྱས་
ནས་འདི་སྐད་ཅེས་སྨྲས་སོ། ། སྐྱེས་བུ་དམ་པ་དག་ནི། སྙིང་རྗེ་དང་ལྷན་ཅིག་སྐྱེས་ཏེ། བཙུན་པ་ཁྱོད་
སྐྱེས་པ་ཡང་སྙིང་རྗེ་ཆེན་པོ་དང་ལྷན་ཅིག་སྐྱེས་ལགས་ན། བདག་ཅག་ལ་ཐུག་བརྩེ་བའི་སླད་དུ་
བདག་ཅག་ཁྱོད་ལ་མཐོལ་ཚངས་བགྱིའོ། ། ཞེས་སྨྲས་པ་དང་། དགེ་སློང་དེས་ཀྱང་བདག་གི་ལུས་ལ་
ཡང་མི་དགའ་བའི་བསམ་པ་མེད་ཀྱི། ཚངས་པར་གྱུར་ཅིག་ཅེས་སྨྲས་སོ། ། དེ་ནས་དགེ་སློང་དཔལ་
སྐྱེས་ཀྱིས་དགེ་སློང་གཞོན་ནུ་དེ་རྣམས་ཤིན་ཏུ་འགྱོད་ཅིང་གནོང་བཀུར་བའི་སེམས་དང་ལྡན་པར་
རྟོགས་ནས་དགེ་སློང་དེ་དག་ལ་དམ་པའི་ཆོས་བསྟན་ཏོ། ། དེ་དག་གིས་འཁོར་བ་ལ་རྒྱབ་ཀྱིས་ཕྱོགས་
པའི་ཆོས་ཐོས་ནས་བརྩོན་པ་དང་། འབད་པས་ནན་ཏན་བྱས་ཏེ་ཀུན་ནས་ཉོན་མོངས་པའི་ཟག་པ་
ཀུན་ཟད་ནས་དགྲ་བཅོམ་པར་གྱུར་ཏོ། ། དེ་ནས་ཁྱིམ་བདག་དཔལ་སྐྱེས་རྒྱལ་པོའི་ཁབ་ཏུ་ཤིན་ཏུ་
གྲགས་པར་གྱུར་ཏེ། ཀུན་གྱིས་ངོ་མཚར་ཡ་མཚན་དུ་ཁྱིམ་བདག་རྒན་པོ་ཅི་ཡང་མི་ནུས་པ་ཡང་
སངས་རྒྱས་ཀྱི་བསྟན་པ་ལ་རབ་ཏུ་བྱུང་ནས་དགྲ་བཅོམ་པར་གྱུར་ཏེ། འདི་ལྟ་བུའི་དམ་པའི་ཆོས་ཀྱང་
བསྟན་ནོ། ། ཞེས་བརྗོད་དོ། ། དེའི་ཚེ་རྒྱལ་པོའི་ཁབ་ན་གནས་པའི་མི་དག་ཕལ་ཆེར་བསམ་པ་དག་
པའི་སེམས་སྐྱེས་ནས་ཁ་ཅིག་ནི། བུ་དང་། བུ་མོ་དང་། བྲན་ཕོ་དང་། བྲན་མོ་ལ་སོགས་པ་རབ་ཏུ་
འབྱུང་བར་གནང་ངོ༌། ། ཁ་ཅིག་ནི། བདག་ཉིད་རབ་ཏུ་འབྱུང་བར་གསོལ་ནས་ཐམས་ཅད་རབ་ཏུ་
དགའ་སྟེ་རྗེས་སུ་ཡི་རང་བར་གྱུར་ཏོ། ། དེ་བས་ན་རབ་ཏུ་བྱུང་བའི་ཡོན་ཏན་ནི། ཚད་མེད་མཐའ་
མེད་དེ། དཔལ་སྐྱེས་ལྟ་བུ་ལོ་བརྒྱ་ལོན་ཏེ་རབ་ཏུ་བྱུང་ནས་དེ་ལྟ་བུའི་ཡོན་ཏན་ཆེན་པོ་དང་ལྡན་པར་
གྱུར་ན། གཞོན་ནུ་དར་ལ་བབ་པ་རབ་ཏུ་བྱུང་ན་འབྲས་བུ་ཆེན་པོ་མཆོག་དམ་པ་རྙེད་པ་ལྟ་ཅི་སྨོས་ཏེ།
106



，
，
་
ལས་འབྲས་ཀྱི་གསང་ལམ།
ཆོས་ལ་བརྩོན་པ་དག་ནི། རབ་ད་འབྱུང་བར་བྱའོ། ། རབ་ཏུ་བྱུང་བའི་ཡོན་ཏན་བསྔགས་པའི་
ལེའུ་སྟེ་བཅོ་ལྔ་པའོ། ། །།
ཚུལ་ཁྲིམས་ལྡན་ལ་ཡོན་ཏན་གཞན་མེད་ཀྱང་། །
ལྷར་བཅས་འགྲོ་བས་བསྟོད་བསྔགས་མེ་ཏོག་འཐོར། །
མ་བསྡུས་པར་ཡང་དཔལ་འབྱོར་ངང་གིས་འདུ། །
བདེ་ནས་བདེ་བར་བྱང་ཆུབ་ལམ་དུ་འགྲོ། །
ཆོས་རྗེ་འཇིགས་མེད་བླ་མས།
འ07



ལས་འབྲས་ཀྱི་གསང་ལམ།
ལུགས་གཉིས་ཀྱི་བསླབ་བྱ་རིན་པོ་ཆེའི་སྒྲོན་མེ་ཞེས་བྱ་བ་བཞུགས་སོ། །
དཔལ་མགོན་འཕགས་པ་ཀླུ་སྒྲུབ་ཀྱིས། །ཇི་ལྟར་བདེ་གཤེགས་སྐུ་གཟུགས་ཤིང་ལས་ཀྱང་། །
བགྱིས་པ་ཅི་འདྲའང་རུང་སྟེ་མཁས་པས་མཆོད། །དེ་བཞིན་བདག་གི་སྙན་ངག་འདི་ངན་ཡང་། །
དམ་ཆོས་བརྗོད་ལ་བརྟེན་སླད་སྨད་མི་བགྱི། །ཞེས་གསུངས་པ་བཞིན་དུ། ད་རེས་འདི་ན་བདག་
གིས་བཤད་པ་རྣམས་སྙན་ངག་དང་སྡེབ་སྦྱོར་སོགས་ཀྱིས་བརྒྱན་ནས་ཚིག་ལ་མཛེས་ཆ་དང་
སྙན་ཆ་སོགས་ཅུང་ཟད་ཙམ་ཡང་མེད་པས་མཁས་པ་དགྱེས་པའི་སྡེབ་སྦྱོར་མ་མཆིས་ནའང་།
རྒྱལ་བའི་བཀའ་དང་མཐུན་པར་དམ་པའི་ཆོས་ཟབ་མོ་ཉམས་སུ་ལེན་ཚུལ་གྱི་རྣམ་བཞག་
མདོར་བསྡུས་ཤིག་དང་། སངས་རྒྱས་ཀྱི་བསྟན་པ་འཛིན་ཚུལ། སེམས་ཅན་ལ་བདེ་སྐྱིད་སྤེལ་ཚུལ།
རང་ཉིད་ཀྱང་ཡ་རབ་སྤྱོད་བཟང་ལ་འབད་ཚུལ་མདོ་ཙམ་ཞིག་བཤད་ན། ཁྱེད་རྣམས་པས་སྨད་པ་
དང་དོར་བར་མི་བགྱི་བར་གུས་པས་བླང་བར་རིགས་སོ། །དེ་ཡང་རྒྱུད་རྡོ་རྗེ་རྩེ་མོ་ལས། རྟོག་པ་
ཐམས་ཅད་ལེགས་པར་བསྡུས་ནས་ནི། །ཤིན་ཏུ་བསམ་པ་བཟང་དང་ལྡན་པས་ཉོན། །བརྗེད་ངེས་བློ་
ལ་རྡོ་རྗེ་སེམས་དཔའ་སོགས། །དུས་གསུམ་རྒྱལ་བ་རྣམས་ཀྱིས་བྱིན་མི་རློབས། །ཅེས་གསུངས་པ་ལྟར་དུ་
ལེ་ལོ་དང་བརྗེད་ངེས་ཀྱི་ཆོམ་པོ་ལ་མི་བསྐུར་བར་ཁྱེད་རང་ཚོའི་ཚིག་བློ་ལ་བཟུང་ཞིང་དོན་ཡིད་ལ་
ངེས་པར་བྱ་རྒྱུ་རང་གི་རེ་བ་ཉག་གཅིག་ཡིན། །
དེ་ལ་ཐོག་མར། འཕགས་པ་ལྗོན་ཤིང་གི་མདོ་ལས།ལེགས་པ་ཐམས་ཅད་སྟོན་པའི་ཕྱིར། །
དགེ་བའི་བཤེས་གཉེན་ཕ་དང་འདྲ། །ཉེས་པ་ཐམས་ཅད་བཟློག་པའི་ཕྱིར། །དགེ་བའི་བཤེས་གཉེན་
མ་དང་འདྲ། །མ་རིག་མུན་པ་སེལ་བའི་ཕྱིར། །དགེ་བའི་བཤེས་གཉེན་སྣང་གསལ་འདྲ། །ཉོན་མོངས་
འདམ་ནས་འདྲེན་པའི་ཕྱིར། །དགེ་བའི་བཤེས་གཉེན་རྒྱུད་དང་འདྲ། །དེ་ཕྱིར་དགེ་བའི་བཤེས་
གཉེན་བཙལ། །ཞེས་གསུངས་པ་ལྟར་གྱི་བླ་མ་དགེ་བའི་བཤེས་གཉེན་མཚན་ཉིད་དང་ལྡན་པ་ཞིག་
ལེགས་པར་བསྟེན་ནས་དེའི་བཀའ་བཞིན་བསྒྲུབ་ན་ས་ལམ་གྱི་ཡོན་ཏན་ཐམས་ཅད་མ་འབད་ཤུགས་ཀྱི་
108



་པས་
- ལས་འབྲས་ཀྱི་གསང་ལམ།
འབྱུང་བ་ཆོས་ཉིད་ཡིན་ཏེ། འཇམ་མགོན་ཏཱ་ར་ནཱ་ཐས། བླ་མ་སངས་རྒྱས་དངོས་སུ་མཐོང་ན་
སྒོམ་མི་སྐྱེ་རང་དབང་ག་ལ་ཡོད། །ཅེས་གསུངས་པ་ལྟ་བུའོ། །གཞན་ཡང་རང་རྒྱུད་ཀྱི་ལས་སྒྲིབ་
དག་པ་ལ་བླ་མ་ལེགས་པར་བསྟེན་པ་ལས་ལྷག་པའི་སྒྲིབ་སྦྱོང་མི་དགོས་ཚུལ་ཡང་། ཇོ་བོ་རྗེ་དཔལ་
ལྡན་ཨ་ཏི་ཤས། བླ་མ་ཚུལ་བཞིན་བསྟེན་པའི་གང་ཟག་གིས་ངན་སོང་གསུམ་དུ་འགྲོ་ངེས་པའི་
ལས་ངན་ཞིག་བསགས་ཡོད་ཀྱང་རྨི་ལམ་དུ་རྒྱབ་ན་བ་ཙམ་གྱིས་བྱང་ངོ། །ཞེས་གསུངས་པ་ལྟ་བུ་རེད།
དཔེར་ན་ཡོན་ཏན་ཐམས་ཅད་ཀྱི་སྣ་འདྲེན་བླ་མ་བསྟེན་པའི་ཐོག་མར་བླ་མ་བརྟགས་ལ་མཁས་པ།
བར་དུ་བླ་མ་བསྟེན་ལ་མཁས་པ། ཐ་མར་དགོངས་སྤྱོད་བསླབ་ལ་མཁས་པ་ཞིག་དགོས་ཀྱི། ཡུལ་ག་
གེ་མོ་ཞིག་ནས་བླ་མ་ཞིག་ཐོན་མ་ཐག་ཏུ་ཁྱི་ལྟོག་དང་གློ་བ་འཕྲད་པ་ལྟར་དུ་བླ་མ་བསྟེན་ན་ཕན་གནོད་
གང་དུ་འགྱུར་འགྲོ་གོ་རྒྱུ་མ་རེད། ཇི་སྐད་དུ་། བླ་མ་མ་བརྟགས་དུག་འཐུང་འདྲ། །ཞེས་གསུངས་པ་
ལྟ་བུ་ཡིན། །བླ་མ་ཟེར་བ་དེ་ལ་སོ་བྱང་སྔགས་གསུམ་གྱི་སྐབས་སུ་མཚན་ཉིད་མི་འདྲ་བ་མང་པོ་
གསུངས་ཡོད་རྒྱུ་རེད། འོན་ཀྱང་དེ་ཐམས་ཅད་དང་ལྡན་རྒྱུ་དེང་སང་དུས་དབང་གིས་དཀའ་མོ་ཡིན།
བླ་མའི་མཚན་ཉིད་མ་མཐའ་ཡང་མེད་དུ་མི་རུང་བ་ལ། ཚེ་འདི་ལས་ཕྱི་མའི་དོན་གཉེར་མཁན་དང་།
འཇིག་རྟེན་ལས་ཆོས་གཙོ་བོར་འཛིན་མཁན་དང་། རང་དོན་ལས་གཞན་དོན་སྒྲུབ་མཁན་ཞིག་
ཡིན་ན་བླ་མའི་ངོས་ནས་མཚན་ཉིད་དང་ལྡན་ཟེར་ན་ཆོག་རྒྱུ་རེད། དེ་ལྟ་བུའི་བླ་མ་དེ་ཡང་
འཕྲད་པ་ཙམ་གྱིས་མི་ཆོག་པར་བསམ་པའི་སྒོ་ནས་བླ་མ་སངས་རྒྱས་དངོས་མཐོང་གི་མོས་གུས་དང་།
མཛད་སྤྱོད་ཐམས་ཅད་འགྲོ་དོན་དུ་ཤེས་པའི་དག་སྣང་། སྦྱོར་བའི་སྒོ་ནས་བླ་མའི་ཐུགས་ཟིན་པའི་
བྱ་བ་དང་། གདུང་ཤུགས་དྲག་པོས་གསོལ་འདེབས་དང་ཐུགས་ཡིད་དབྱེར་མེད་དུ་བསྲེ་བའི་
ཉམས་ལེན་རྣམས་ངེས་པར་དུ་སྒྲུབ་དགོས་ཏེ། །རྗེ་སྒམ་པོ་པས། དད་པ་དང་བརྩོན་འགྲུས་ཀྱིས་
བླ་མ་དམ་པའི་བཀའ་བཞིན་སྒྲུབ་པ་ཞིག་དགོས། ། ཞེས་དང་། རྒྱལ་དབང་ཀློང་ཆེན་རབ་འབྱམས་ཀྱིས།
དྲིན་ཆེན་བླ་མ་ལ་སངས་རྒྱས་ལས་ལྷག་པའི་མོས་གུས་མ་བྱས་ན་བྱིན་རླབས་ཀྱི་ཚན་ཁ་མི་འབྱུང་།
བྱིན་རླབས་གཤའ་མ་ཞིག་མ་ཞུགས་ན་ཉམས་རྟོགས་ཀྱི་མྱུ་གུ་མི་སྐྱེ། ཞེས་དང་། ཀོང་སྤྲུལ་ཡོན་ཏན་
109



—— ལས་འབྲས་ཀྱི་གསང་ལམ།
རྒྱ་མཚོས། ཐར་ལམ་སྒྲོན་མེ་དཔལ་ལྡན་བླ་མ་འདི། །མ་མཇལ་གནས་ལུགས་རྟོགས་ཐབས་མི་འདུག་པས། །
གར་འགྲོ་ཤེས་དུས་གཡང་ལ་མི་མཆོང་བར། །དམ་པའི་ཆོས་ལ་ནན་ཏན་བྱེད་པར་ཤོག །ཅེས་གསུངས།
བླ་མ་ལ་མོས་གུས་མི་ཞན་པ་ཡོད་ཀྱང་། བླ་མའི་ཐུགས་མ་མཉེས་ན་བྱིན་རླབས་འབྱུང་དཀའ་སྟེ།
པོ་ཏོ་བའི་གསུངས་ལས། བྱིན་རླབས་འབྱུང་བ་ལ་རང་གི་དད་གུས་དང་། བླ་མའི་ཐུགས་མཉེས་པ་
གཉིས་འཛོམ་དགོས། རང་གིས་དད་གུས་བྱས་ཀྱང་བླ་མ་མ་མཉེས་ན་ཚེ་འདི་ལ་བྱིན་རླབས་མི་
འབྱུང་ཡང་ཕྱི་མ་ལ་དེ་དང་མཇལ་བའི་རྒྱུ་རུ་འགྲོ་ཞེས་གསུངས་པས་བླ་མ་ནི་ཉམས་དང་རྟོགས་
པའི་ཡོན་ཏན་འབྱུང་དང་མི་འབྱུང་གི་རྩ་བ་ལྟ་བུ་ལགས་སོ། ། བླ་མ་བསྟེན་ཟིན་ནས་མདོ་རྒྱུད་
བསྟན་བཅོས་རྣམས་སུ་གསུངས་པ་ཇི་བཞིན་ལེགས་པར་མ་བསྟེན་ན་ཕུང་ཀྲོལ་གྱི་རྒྱུ་རུ་འགྱུར་ངེས་ཏེ།
མདོ་ལས། ཚིགས་བཅད་གཅིག་ཙམ་ཐོས་པ་ལའང་། །གང་གིས་བླ་མར་མི་འཛིན་པ། །ཁྱི་ཡི་སྐྱེ་བ་
བརྒྱ་བླང་སྟེ། །སྨེ་ཤ་ཅན་དུ་སྐྱེ་བར་འགྱུར། །ཞེས་གསུངས་པ་ལྟ་བུའོ། །
དེ་ནས་སློབ་དཔོན་དབྱིག་གཉེན་གྱིས། ཚུལ་གནས་ཐོས་དང་བསམ་ལྡན་པའི། །སྒོམ་པ་ལ་ནི་
རབ་དུ་སྦྱོར། །ཞེས་གསུངས་པ་ལྟར་དུ་ཐོག་མར་མེད་དུ་མི་རུང་བ་ཞིག་ལ་ཡོན་ཏན་ཐམས་ཅད་ཀྱི་
གཞིའམ་རྟེན་གཅིག་པུ་ཚུལ་ཁྲིམས་རྣམ་པར་དག་པ་ཞིག་བསྲུང་རྒྱུ་འདི་གལ་ཆེ་སྟེ། དཔལ་མགོན་
འཕགས་པ་ཀླུ་སྒྲུབ་ཀྱིས། ཁྲིམས་ནི་རྒྱུ་དང་མི་རྒྱུའི་ས་བཞིན་དུ། །ཡོན་ཏན་ཀུན་གྱི་གཞི་རྟེན་
ལེགས་པར་གསུངས། །ཅེས་པ་ལྟ་བུའོ། ཡང་དགེ་བཤེས་པུ་ཏོ་བས། སྤྱིར་སངས་རྒྱས་བཅོམ་ལྡན་
འདས་ཀྱིས་སེམས་ཅན་གྱི་རིགས་སམ་ཉོན་མོངས་པའི་བྱེ་བྲག་བརྒྱད་ཁྲི་བཞི་སྟོང་ཡོད་པ་ལ་
དགོངས་ནས། དེའི་གཉེན་པོར་ཆོས་ཀྱི་ཕུང་པོ་བརྒྱད་ཁྲི་བཞི་སྟོང་གསུངས་པ་དེ་ཐམས་ཅད་ཀྱང་
མདོར་བསྡུ་ན། རྗོད་བྱེད་ཚིག་གི་དབང་དུ་བྱས་ནས་སྡེ་སྣོད་རིན་པོ་ཆེ་གསུམ་དུ་འདུས། བརྗོད་བྱ་
དོན་གྱི་དབང་དུ་བྱས་ན་བསླབ་པ་རིན་པོ་ཆེ་གསུམ་དུ་འདུས། བསླབ་པ་རིན་པོ་ཆེ་གསུམ་པོ་དེ་ཡང་།
དང་པོ་ལྷག་པའི་ཚུལ་ཁྲིམས་ལ་བརྟེན་ནས་ལྷག་པའི་ཏིང་ངེ་འཛིན་སྐྱེ། དེ་ལ་བརྟེན་ནས་
ལྷག་པའི་ཤེས་རབ་སྐྱེ། དེས་ཉོན་མོངས་པ་རྩད་ནས་སྤངས་ནས་སངས་རྒྱས་པ་ཡིན། དེས་ན་བསླབ་པ་
110



ས་་པས་
ལས་འབྲས་ཀྱི་གསང་ལམ།
གསུམ་གྱི་དང་པོ་ལྷག་པ་ཚུལ་ཁྲིམས་ཀྱི་བསླབ་པ་ནི་ཡོན་ཏན་ཀུན་གྱི་གཞི་མ་ཡིན་པས་ལས་དང་པོ་
པའི་བསླབ་བྱའི་གཙོ་བོ་ཚུལ་ཁྲིམས་ལ་བྱེད་དགོས། སྤྱིར་ཉོན་མོངས་པ་ཐམས་ཅད་ཀྱི་རྩ་བ་ཡང་
འདོད་ཆགས་ཡིན་པ་དང་།དགོས་ཚུལ་ཁྲིམས་ཀྱི་མི་མཐུན་ཕྱོགས་འདོད་ཆགས་ཡིན་པས། འདོད་
ཆགས་ལ་བརྟེན་ནས་ཉོན་མོངས་པ་མཐའ་དག་སྐྱེ། དེས་ལས་ངན་བསགས་ནས་འཁོར་བར་འཁྱམས་
པ་ཡིན། འདོད་ཆགས་སྤོང་བ་ལ་གཉེན་པོ་མི་སྡུག་པ་བསྒོམ་པའི་ཆོས་བསྟན་ནོ། །དེ་ལ་མི་སྡུག་པ་
བསྒོམ་པའི་ཐབས་ལྔ་སྟེ། མ་དང་བུ་སྲིང་གི་རྣམ་པར་བསྒོམ་པ་དང་། ངོ་ཚ་ཁྲེལ་ཡོད་ཀྱི་རྣམ་པར་
བསྒོམ་པ་དང་། མི་གཙང་ཞིང་དྲི་ང་བའི་རྣམ་པར་བསྒོམ་པ་དང་། དགྲ་དང་གཤེད་མའི་རྣམ་པར་
བསྒོམ་པ་དང་། སྒྱུ་མ་བསླུ་བྲིད་ཀྱི་རྣམ་པར་བསྒོམ་པ་ལ་སོགས་པ་བསྒོམ་ཐབས་ལྔའི་སྒོ་ནས་འདོད་
ཆགས་ལྡོག་པའི་ཐབས་ལ་འབད་དགོས་གསུངས་པ་བཞིན་དུ་ཁྱེད་རྣམས་པས་ཀྱང་སྡོམ་པ་རྣམ་
པར་དག་པའི་ལས་ལ་འབད་བརྩོན་ལྷོད་མེད་བྱ་དགོས་སོ། ། འདུལ་བ་ལུང་ལས། ཆོས་གང་ཞིག་
དངོས་དང་བརྒྱུད་ནས་ཀུན་ཏུ་འདོད་ཆགས་པའི་རྒྱུར་འགྱུར་གྱི་ཀུན་ཏུ་འདོད་ཆགས་དང་བྲལ་
བར་མི་འགྱུར་བ་འདི་ནི་ཆོས་མ་ཡིན། འདུལ་བ་མ་ཡིན། སྟོན་པའི་བསྟན་པ་མ་ཡིན་པར་ཤེས་པར་
གྱིས་ཤིག །ཆོས་གང་ཞིག་དངོས་དང་བརྒྱུད་ནས་ཀུན་ཏུ་འདོད་ཆགས་དང་བྲལ་བའི་རྒྱུར་འགྱུར་གྱི་
ཀུན་ཏུ་འདོད་ཆགས་ཀྱི་རྒྱུར་མི་འགྱུར་བ་འདི་ནི་ཆོས་ཡིན། འདུལ་བ་ཡིན། སྟོན་པའི་བསྟན་པ་
ཡིན་པར་ཤེས་པར་བྱོས་ཤིག །ཅེས་པ་ལྟར་དུ་འདོད་ཆགས་ཀྱི་རྒྱུར་འགྱུར་བའི་ཡུལ་ཐམས་ཅད་
སྤང་ལ། དེ་བྲལ་བའི་ཐབས་གོང་དུ་གསུངས་པ་རྣམས་ཚུལ་བཞིན་དུ་སྒྲུབས་ཤིག །དེ་ཡང་ཚུལ་ཁྲིམས་
སྲུང་བའི་ཕན་ཡོན་རག་པ་གསུམ། མ་བསྲུང་བའི་ཉེས་དམིགས་བཅུ་རྣམས་ཤེས་པར་བྱས་ན་ཚུལ་ཁྲིམས་
བསྲུང་བ་ལ་དཀའ་ལས་མེད་པ་མ་ཟད། ཅུང་ཟད་ཉམས་པ་ལའང་འཇིགས་སྐྲག་འགྱོད་པ་དང་
བཅས་པའི་སྒོ་ནས་བཤགས་སྡོམ་ལ་འབད་ཅིང་རང་རྒྱུད་གཙང་སིང་ངེ་བ་ཞིག་འོང་ནས་ནམ་ཞིག་
འཆི་བའི་ཚེ་ནའང་དགའ་བཞིན་སྤྲོ་བཞིན་དུ་འཆི་རྒྱུ་རེད། ཚུལ་ཁྲིམས་རྣམ་དག་མེད་པའི་མི་ལ་
ཡོན་ཏན་གྱི་རྣམ་པ་གང་ཡང་མི་འབྱུང་བ་དང་། གཞན་འཇིགས་སྐྱོབས་དང་ལེགས་སྨོན་ཙམ་གྱི་



ལས་འབྲས་ཀྱི་གསང་ལམ།
ཐོས་པ་ལ་སོགས་པའི་མི་སྐྱོབ་པར་རང་འཆི་བའི་གནས་སྐབས་ན་ངན་སོང་དུ་འགྲོ་བ་ལས་འོས་
མེད་དེ། མདོ་ལས། ཚུལ་ཁྲིམས་འཆལ་བ་ངན་འགྲོ་དེ་འགྲོ་སྟེ། །དེ་ལ་ཐོས་པ་མང་པོས་སྐྱོབ་མི་འགྱུར། །
ཞེས་གསུངས་པ་རེད། རང་རྒྱུད་ལ་ཚུལ་ཁྲིམས་གཙང་མ་ཞིག་ཡོད་ན་གཏོར་ཆོག་རྒྱས་སྤྲོས་སོགས་ཀྱི་
དཀའ་ལས་ཆེན་པོ་མི་དགོས་པར་རང་གི་འདོད་པའི་དོན་ཐམས་ཅད་གེགས་མེད་བདེ་མྱུར་དུ་
འགྲུབ་ཡོང་རྒྱུ་རེད། དམ་ལྡན་རྣམས་ཀྱི་སྲུང་མ་མཛོད། །ཅེས་རྒྱལ་བ་རྫོགས་པའི་སངས་རྒྱས་ཀྱིས་
བཀའ་དམ་བཞག་ཟིན་པ་དེ་རེད། རང་གི་ཚུལ་ཁྲིམས་གཙང་མ་མ་བསྲུང་ཕྱིན་ཆད་ལག་རྔ་བུག་ལ་
ཉེ་བ་ཙམ་གྱི་གསོལ་མཆོད་བྱས་ཀྱང་དཀར་ཕྱོགས་སྐྱོང་བའི་ཆོས་སྐྱོང་སྲུང་མ་རྣམས་ཀྱིས་སྡོང་
གྲོགས་དང་མགོན་སྐྱབས་མི་བྱེད་པ་མ་ཟད་རང་ལ་བསྟན་པའི་ཆོམ་རྐུན་ཞེས་ཕྱོགས་དང་ཕྱོགས་
སུ་མི་སྙན་པར་སྒྲོགས་པ་དང་རང་གི་སྲོག་ཀྱང་གཅོད་ཡོང་རྒྱུ་རེད། དམ་ཉམས་རྣམས་ཀྱི་གཤེད་མ་
མཛོད། །ཅེས་གསུངས་པ་ཡོད་པ་ཐུགས་ལ་ལོས་ཡོད། །
གཞན་ཡང་ཁྱེད་རྣམས་པས་འདོན་བཅོས་ཀྱང་ལེགས་པོ་ཞིག་འདོན་རྒྱུ་གལ་ཆེན་ཡིན་མ་གཏོགས།
འདོན་བཅོས་མ་འདོན་ན་ཚེ་འདི་ཡི་སྡོམ་པ་ཤོར་བ་དང་། ཚེ་ཕྱི་མར་ལུས་ཤ་ཁྲག་གི་བུ་ལོན་མཇལ་
དགོས་རྒྱུ་རེད། འདོན་བཅོས་མ་འདོན་ན་གཡོ་རྒྱུའི་སྒོ་ནས་མ་བྱིན་པ་བླང་ནི་རེད་ཅེས་འདུལ་བ་
ལག་ལེན་དོགས་མཐའ་བཟུང་མཁན་དག་གིས་གསུངས་སྲོལ་ཡང་ཡོད། སྦྱིན་བདག་རྣམས་པས་
རྒྱུ་ལྷག་སྒོ་མ་ཤོང་།ཟས་ལྷག་ཁྱིམ་མ་ཤོང་འུ་ཆ་ག་བྱིན་མཁན་གཅིག་ཀྱང་ཡོད་རྒྱུ་མ་རེད། ཡང་མིན་ན་
ཤི་བོ་འཁྱགས་རི་ལེ་བ་ཞིག་གི་དོན་དང་། ཡང་ན་ནད་པ་གཟེར་རི་ལ་བ་ཞིག་གི་དོན་དུ་བཅོས་པ་
ཡིན་རྒྱུ་རེད། དེ་ཚོ་སྙིང་རྗེ་ག སྤྱིར་འདོན་བཅོས་ལེགས་པོ་ཞིག་འདོན་ལོས་དགོས་རེད། ཁྱད་པར་དུ་
ཚུལ་ཁྲིམས་རྣམ་དག་བསྲུང་དགོས་ཀྱི་ཚུལ་ཁྲིམས་རྣམ་དག་མེད་པའི་མི་ལ་དཀོར་ཟས་གནང་མེད་
ཚུལ་མདོར་བསྡུས་ཤིག་བཀོད་ན། འོད་སྲུང་གིས་ཞུས་པའི་མདོ་ལས། འོད་སྲུང་ངས་དགེ་སློང་
གཉིས་ལ་དད་པས་བྱིན་པ་གནང་སྟེ། གཉིས་གང་ཞེ་ན། ལྡན་པ་དང་གྲོལ་བའོ། །ཞེས་རྒྱུད་ལ་ཚུལ་ཁྲིམས་
ལྡན་པ་དང་། སེམས་རྟོགས་པས་གྲོལ་བ་ཞིག་ཡིན་ན་མ་གཏོགས་གང་ཟག་སུ་ལའང་དད་ཟས་གནང་
112



ལས་འབྲས་ཀྱི་གསང་ལམ།
བ་མེད། ། མདོ་ལས། སྦྱིན་པ་པོ་ཡིས་དད་པས་སྦྱིན་པས་ན། །ལྡན་དང་གྲོལ་ལ་ང་ཡིས་གནང་བ་ཡིན། །
མི་ལྡན་དེ་ཡིད་རྒོད་བཞིན་ཟོས་ན་ཡང་། །གླང་ཆེན་རྟ་དང་བ་ལང་བོང་བུར་སྐྱེ། །ཞེས་ལྡན་གྲོལ་གྱི་
ཡོན་ཏན་གཉིས་དང་ལྡན་པ་ཡིན་ན་མ་གཏོགས་རྒྱ་གར་འཕགས་པའི་ཡུལ་ནས་ཀྱང་དད་ཟས་དང་
གཤིན་ཟས་བག་མེད་དུ་སྤྱོད་མི་བར་དགག་པ་དང་། དེའི་ཟོས་ན་རྣམ་སྨིན་ཡང་དེ་ཙམ་ཞིག་ལྕི་
རྒྱུ་རེད། ། དཔེ་ཆོས་ལས། ཉེས་ན་རྡོ་བསྲེགས་ཟ་བ་དང་། ཟངས་ཞུན་ཁུ་བ་འཐུང་བ་བླའི། །རང་ལ་
ཚུལ་ཁྲིམས་མེད་པ་རུ། ཡིད་ཆེས་མི་ཡི་ཟས་མི་ཟ། །ཞེས་ཚུལ་ཁྲིམས་མེད་པའི་གང་ཟག་གིས་ལྕགས་ཞུན་དང་
ཟང་ཞུན་བཏུང་ན་ཉེས་སྐྱོན་མེད་ཀྱི། དད་ཟས་ཟོས་ན་དེ་ལྟ་བུ་མ་ཡིན་ཚུལ་ལ་ལྟོས།
ཟས་ཀྱི་འཚོ་བའི་མདོ་ལས། དེའི་སྦྱིན་པ་ནི་ཤིན་ཏུ་ལྕི་བ་ཡིན་ཏེ། གཉིས་ན་ལྕགས་ཀྱི་ཐུ་ལུམ་ཟོས་ན་སླའི།
ཡོན་བདག་དད་པ་ཅན་གྱི་ཟས་ནི་ཤིན་ཏུ་བཞུ་བར་དཀའ་སྟེ། ཤིན་ཏུ་ཡུན་རིང་པོར་སྡུག་བསྔལ་བར་
འགྱུར་ཏེ། ཚེ་རབས་ཁྲི་ཕྲག་བརྒྱར་འདྲེ་རྟོགས་པའི་དངོས་པོར་འགྱུར་རོ། །ཞེས་སོ། །དད་ཟས་སྤྱོད་དུ་
རུང་མི་རུང་གི་མཚན་གཞི་གང་ལྟ་བུ་ཡིན་ཞེ་ན། ས་ག་ལྷས། མི་སློབ་པ་ནི་བདག་པོར་སྤྱོད། །
སློབ་པ་བྱིན་པ་སྤྱོད་པ་སྟེ། །བསམ་གཏན་ཀློག་དང་ལྡན་པ་ནི། །རྗེས་གནང་སྤྱོད་པས་ཉེས་པ་མེད། །
ལྷག་མ་ལེ་ལོས་བཅོམ་པ་ཡི། །བདག་ཉིད་རྣམས་ནི་བུ་ལོན་སྤྱོད། །ཚུལ་འཆལ་རྣམས་ལ་ནམ་དུ་ཡང་། །
གཙུག་ལག་ཁང་དུ་ཉེར་སྤྱད་བཀག །ཅེས་པ་ལྟ་བུའོ། །མདོ་ལས། ཤཱ་རིའི་བུ་ངས་སྐྱེས་བུ་དམ་པ་
མ་ཡིན་པ་དེ་ལྟ་བུ་ལ་དད་པས་བྱིན་པའི་ཆུ་ཕོར་བ་གང་ཙམ་ཡང་རྗེས་སུ་མ་གནང་ངོ། ། ཞེས་ལན་གསུམ་གྱི་
བར་དུ་བརྗོད་པར་མཛད་དོ། །དེ་དང་མཐུན་པར། བུ་སྟོན་རིན་པོ་ཆེས། ཚུལ་ཁྲིམས་འཆལ་བས་ས་ནི་
གོམ་པ་གང་། །ཟས་ནི་ཁམ་གཅིག་བཏུང་བ་ཆུ་ཕོར་གང་། །ཙམ་ཞིག་དགེ་འདུན་ཟས་ལ་ལོངས་སྤྱོད་པ། །
ལོག་འཚོ་ཡིན་ཏེ་དམྱལ་བར་སྐྱེ་བར་གསུངས། །ཅེས་གསུངས། མདོ་མྱང་འདས་ལས། གལ་ཏེ་ལྕགས་ཤིན་ཏུ་
ཚ་བས་ལུས་དཀྲིས་གླགས་ཀྱང་བླའི། ཚུལ་ཁྲིམས་མེད་པའི་ལུས་ཀྱིས་སྦྱིན་བདག་དད་པས་བྱིན་པའི་
གོས་མི་བགོའོ། །བདག་གི་ཁར་ལྕགས་ཀྱི་ཐོ་ལུམ་མེ་འབར་བ་མིད་ཀྱང་བླའི། ཚུལ་ཁྲིམས་མེད་པའི་
ཁ་འདིས་ནམ་དུའང་སྦྱིན་བདག་དད་པས་བྱིན་པའི་ཟས་མི་ཟའོ། །བདག་གི་ལུས་འདི་ལྕགས་ཤིན་ཏུ་
113



11
ལས་འབྲས་ཀྱི་གསང་ལམ།
ཚ་བའི་སྟེང་དུ་ཉལ་ཡང་བླའི། ཚུལ་ཁྲིམས་མེད་པའི་ལུས་ཀྱིས་ནམ་དུའང་སྦྱིན་བདག་དད་པས་
བྱིན་པའི་ཁྲི་སྟན་ལ་མི་ཉལ་ལོ། །ཞེས་དང་། ལུང་རྣམ་འབྱེད་ལས། ལྕགས་གོང་མེ་ལྕེ་འབར་བ་དག །
ཟོས་པར་འགྱུར་བ་མཆོག་ཡིན་གྱི། །ཚུལ་འཆལ་ཡང་དག་མི་སྡོམ་པས། །ཡུལ་འཁོར་བསོད་སྙོམས་
ཟ་བ་མིན། །ཞེས་དང་། དཀོན་མཆོག་བརྩེགས་པ་ལས། འཆལ་བའི་ཚུལ་ཁྲིམས་ཅན་དག་གིས། །
ཆོས་གོས་རབ་ཏུ་བགོས་གྱུར་ཀྱང་། །དད་པས་སྦྱིན་པ་ཆུད་ཟོས་པས། །ཐུ་ལུམ་འབར་བ་མིད་དང་འདྲ། །
ཞེས་དང་། ལུང་གཞི་ལས། ཚུལ་ཁྲིམས་ཉམས་པས་ནི་དགེ་འདུན་གྱི་ཀུན་དགའ་ར་བ་རྐང་བའི་
རྟིང་བ་གཅིག་ཙམ་ཡང་ཡོངས་སུ་སྤྱད་པར་མི་གནང་ངོ། ། ཀླུ་སྒྲུབ་ཀྱིས། ཚུལ་ཁྲིམས་འཆལ་བའི་
གང་ཟག་གིས་དགེ་འདུན་གྱི་མཚམས་དང་གཙུག་ལག་ཁང་གདན་ཆ་སོགས་ལ་སྤྱོད་ན་དམྱལ་བ་དང་
དུད་འགྲོ་མཛེ་ཅན་སོགས་སུ་སྐྱེའོ། ། ཞེས་དང་། ཡུམ་ལས། མི་སྐྱས་ལོ་བརྒྱའི་བར་དུ་ཉིན་རེ་མ་ཆད་པར་
མི་དགེ་བ་བཅུ་ག་བྱས་པ་བས་སྡོམ་པ་མེད་པར་དད་ཟས་ཁམ་གཅིག་ཟོས་པ་དེ་སྡིག་པ་ཆེ། ཞེས་
གསུངས། དཔེར་ན་རང་ལ་སྡོམ་པ་མེད་པར་རབ་དུ་བྱུང་བར་ཁས་འཆེ་བ་ཞིག་གིས་ལོ་གྲངས་དུ་
མར་གྲོང་ཆོག་ཤུལ་ན་སྐྱོན་ཆེན་པོར་མི་བརྩི་བ་དང་། མི་སྐྱ་ཕལ་བ་ཞིག་གིས་མི་དགེ་བ་བཅུ་ག་
ལོ་བརྒྱ་མ་ཟད་ལོ་གསུམ་ལ་སྤྱོད་པ་ཞིག་ཡིན་ན་དེ་ལ་ཐར་བ་མེད་པར་ལྟ་བ་སྲིད་མོད། འོན་ཀྱང་
གོང་གི་ཡུམ་གྱི་མདོའི་དོན་ལ་དཔྱད་པ་བྱས་ན་ཉེས་པ་གོང་མ་ཆེ་བ་གསལ་འདུག །
བྱམས་པ་སེངྒེ་སྒྲའི་མདོ་ལས། ཉིན་གཅིག་ལ་ལན་བརྒྱར་རབ་བྱུང་སྤངས་པ་ནི་སླའི། ཚུལ་ཁྲིམས་
མ་དག་པའི་སྦྱིན་པ་ལོངས་སྤྱོད་པ་ནི་དེ་ལྟ་མ་ཡིན་ནོ། །ཞེས་སོ། །གཞན་རང་ལ་སྡོམ་པ་མེད་པར་རབ་ཏུ་
བྱུང་བའི་གོས་གཟི་བརྗིད་དང་ལྡན་པ་དེ་དཀོར་ཟས་ལ་ཧབ་ཐོབ་བྱེད་པའི་ཆ་རྐྱེན་དུ་དམིགས་པ་ལས།
དགེ་སྡིག་ལ་འཛེམ་དོགས་དང་བཅས་པར་རང་ཁྱིམ་པའི་སར་བབ་ན་ལེགས་ཚུལ་ཀྱང་། ཆེད་དུ་
བརྗོད་པའི་ཚོམ་ལས། གང་ཞིག་བསླབ་ལ་མི་གནས་ཤིང་། །བདེ་གཤེགས་རྒྱལ་མཚན་འཛིན་པ་བས། །
བསླབ་པ་མི་གནས་སྐད་ཅིག་ལ། །གཟུགས་པོར་ཁྱིམ་པར་གནས་པ་བཟང་། །ཞེས་དང། རིན་པོ་ཆེ་
ཕུང་པོའི་མདོ་ལས། སྟོན་པས་དད་པས་བྱིན་པ་ལ་སྤྱོད་པའི་ཉེས་པ་བསྟན་ནས་དགེ་སློང་ལྔ་བརྒྱ་
114



ལས་འབྲས་ཀྱི་
ཚུལ་ཁྲིམས་མ་དག་པས་དད་ཟས་སྤྱོད་མི་རུང་ཟེར་ནས་ཁྱིམ་དུ་སོང་བ་ལ། དགེ་སློང་གཞན་གྱིས་
དེ་དག་ལ་སྨད་པས། སྟོན་པས་དེ་སྐད་མ་ཟེར་འགྱོད་པ་དང་ལྡན་པས་ཁྱིམ་དུ་གནས་པ་ནི་དད་
པས་ཆོས་ཡིན་པས་འདི་དག་ཤི་ནས་དགའ་ལྡན་དུ་སྐྱེས་ཞིང་ཕྱིས་བྱམས་པའི་འཁོར་དུ་འདུས་པ་
དང་པོར་ཚུད་དོ། །ཅེས་སོ། །ལྡན་གྲོལ་གཉིས་ཀྱི་ཡོན་ཏན་མི་ལྡན་བཞིན་དུ་དཀོར་ཟས་ལ་རྔམ་ནས་
བག་མེད་དུ་སྤྱོད་ན་སྐྱེ་བ་ཕྱི་མར་བྲན་གཡོག་སོགས་ཀྱི་སྒོ་ནས་བུ་ལོན་འཇལ་དགོས་ཚུལ་ཀྱང་།
དགེ་སློང་ལ་རབ་ཏུ་གཅེས་མདོར། རབ་ཏུ་བྱུང་བའི་བསླབ་བྱ་ལ་མི་སློབ་པར་རབ་བྱུང་གི་ཆ་ལུགས་
བཟུང་ནས་དཀོར་ལ་འབགས་པས་ནི། ཁྱིམ་པ་དྲང་པོ་ཞིག་ཏུ་བྱས་པ་བཟང་། ལྡན་གྲོལ་གྱི་ཡོན་ཏན་
གཉིས་ལྡན་མ་གཏོགས་དད་ཟས་ཁམ་གཅིག་ཟོས་ཀྱང་རྣམ་སྨིན་སྟོང་འགྱུར་དུ་མྱོང་དགོས་ཏེ།
ཚེ་རབས་གཞན་དུ་སྦྱིན་བདག་དེ་ལ་དཔྱ་འཇལ་བ་དང་། དེའི་བྲན་གཡོག་དང་། ཕྱུགས་ལ་སོགས་
པར་སྐྱེ་བར་འགྱུར་རོ། ། ཞེས་དང་། ། ཆོས་རྒྱལ་སྲོང་བཙན་སྒམ་པོས། དཀོར་ཟས་བསྡུས་ནས་གཉེན་
གྲོགས་ཕ་མ་སོགས་གསོས་ན། དཀོར་བསྡུ་མཁན་རྔ་མོང་དུ་སྐྱེ། ཟོས་ཚད་རྔ་ཕྲུག་དུ་སྐྱེ། ཡོན་བདག་
རྔ་མོང་གི་བདག་པོར་སྐྱེས་ནས་ལན་ཆགས་འཇལ་དགོས་གསུངས་སོ། ། དེ་ཡང་དཀོར་ཟོས་པའི་
རྣམ་སྨིན་གྱིས་རུས་སྦལ་གྱི་སྐྱེ་བ་ལེན་པ་དང་། ཉ་ཆེན་པོར་སྐྱེ་བ་དང་། སྡིག་པ་ར་ཙ་སོགས་ཀྱི་སྐྱེ་བ་
ལེན་ནས་སྡུག་བསྔལ་ཆེན་པོ་མྱོང་བའི་ལོ་རྒྱུས་ཡང་གྲུབ་ཆེན་ཐང་སྟོང་རྒྱལ་པོ་དང་། གྲུབ་ཆེན་
གླིང་རྗེ་རས་པ། ཁ་རག་པ་སོགས་ཀྱི་གསུངས་ཚུལ་ལྟོས་དང་ཅི་འདྲའི་སྡུག་པོ་ཞིག་རེད། ཁྱེད་རྣམས་
པས་ཚུལ་ཁྲིམས་ལེགས་པོ་ཞིག་སྲུངས་བ་དང་། ཉམས་ལེན་བཟང་བོ་ཞིག་མཛོད་དང་དཀོར་ཟས་
ཟ་མི་དགོས་པར་འཚོ་བ་ལྷ་ཡིས་སྦྱར། བཀུར་སྟེ་རྗེ་ཡིས་བྱེད་ཡོང་རྒྱུ་རེད། མདོ་ལས། ཁྱིམ་པའི་
སྐྱེ་བོ་ཐམས་ཅད་ཀྱིས། །སེན་མོའི་སྟེང་དུ་ཞིང་རྨོད་ཀྱང་། །ང་ཡི་རབ་ཏུ་བྱུང་བ་རྣམས། །འཚོ་བས་
ཕོངས་པར་མི་འགྱུར་རོ། །ཞེས་གསུངས་ཡོད་པ་ཡིན། རིགས་གནས་གསར་བརྗེ་ཆེན་པོའི་སྐབས་སུ་
འཁྱགས་ལྟོགས་སྐོམ་གསུམ་དཔེ་མེད་མྱོང་ནའང་རབ་ཏུ་བྱུང་བ་ཞིག་མུ་གེའི་ཤི་བའི་དཔེ་ཡོད་ནི་
མ་རེད། །དཀོར་ནག་པོ་དུག་གི་སྤུ་གྲི་ཡིན། །ཟོས་དྲག་ན་ཐར་བའི་སྲོག་རྩ་གཅོད། །གསུངས་པས་
115



- ལས་འབྲས་ཀྱི་གསང་ལམ།
དཀོར་ནག་ཐལ་བ་འགམ་འགམ་མི་བྱེད་པར་མཁྱེན་མཁྱེན།
དེ་ནས་རབ་ཏུ་བྱུང་བ་ཞིག་ཡིན་པ་ནས་བཟུང་རང་ལ་མི་སྐྱ་ཕལ་བ་དང་ཐུན་མོང་མ་ཡིན་པའི་
བྱ་བ་ཞིག་ཡོད་ནི་རེད། དེ་གང་ཡིན་ཞེ་ན། སྤོང་བ་བསམ་གཏན་དང༌། ཀློག་པ་ཐོས་བསམ་འདི་
གཉིས་ཁོ་ན་རེད། དེ་ལ་མི་ཚེ་བཏང་རྒྱུ་མ་གཏོགས་དེ་ལས་གཞན་པའི་བྱ་བ་དགྲ་འདུལ་གཉེན་སྐྱོང་།
ཚོང་ཁེ་སོ་ནམ། རྒྱ་འགྲོ་དབུས་སྐོར། ལེ་ལོ་རྣམ་གཡེང་། ཚུལ་མིན་ཡིད་བྱེད་ལ་སོགས་པ་འཇིག་རྟེན་
ཆོས་བརྒྱད་ཀྱི་བྱ་བ་རྣམས་དུག་བཞིན་དུ་མ་སྤང་ན་ཆོས་པ་ཞིག་ལ་དེ་བས་མཚང་ཆེ་བ་མེད་དེ།
མཉམ་མེད་དྭགས་པོ་པས། ཆོས་སྒོར་ཞུགས་ནས་མི་ཆོས་ཀྱི་ཆགས་སྡང་མ་སྤང་བ་ནི་ཆོས་པའི་མཚང་། །
ཞེས་པ་ལྟ་བུ་ཡིན། །ཁྱེད་རྣམས་པས་ཉིན་མ་རེ་རེར་གཟན་ཤམ་ལེགས་པོ་རེ་གོན་དང་རང་ངོས་ནས་
ཉིན་གཅིག་གི་དཀོར་སྒྲིབ་དག་པ་དང༌། གཞན་ངོས་ནས་ཀྱང་དད་ལྡན་དང་བ་འདྲེན་པའི་མིག་
རྒྱན་དུ་འགྱུར་ནས་དེ་དག་རྣམས་ཀྱི་རྒྱུད་ལ་ཐར་བའི་ས་བོན་རེ་འཇོག་པ་ལ་སོགས་པའི་དགོས་པ་
དུ་མ་ཡོད་ཅེས་དམ་པ་གོང་མ་རྣམས་ཀྱི་གསུངས་ཡོད་པ་རེད། འོན་ཀྱང་རང་གི་རྒྱབ་དུ་ཆོས་གོས་
རྣམ་པ་གསུམ་པོ་གོན་པ་ཙམ་གྱིས་ཆོག་ཤེས་པར་མི་འཛིན་ཅིང་སྤོང་ཀློག་གི་ལས་ལ་བརྩོན་དགོས་
ཚུལ་ཡང་། དགྲ་བཅོམ་ས་གི་ལྷས། ངུར་སྨྲིག་གྱོན་ཙམ་གྱིས་ཆོག་པའི། །བསམ་པ་ནམ་ཡང་མི་བྱའོ། །
སྤོང་དང་ཀློག་པའི་ལས་དག་གིས། །ལུས་ལ་སྙིང་པོ་བླང་བར་བྱ། །ཞེས་གསུངས་པ་ལྟར་དུ་དང་པོ་
ཐོས་པའི་སྒྲོ་འདོགས་བཅད། བར་དུ་བསམ་པའི་གཏན་ལ་ཕབ། ཐ་མར་སྒོམ་པའི་ཉམས་སུ་བླང་
རྒྱུ་བོ་རྫོགས་པའི་སངས་རྒྱས་ཀྱི་གོ་འཕང་ཐོབ་ཐབས་ཀྱི་ལམ་གྱི་རིམ་པ་མ་ནོར་བ་ཡིན་ནོ། །
དེས་ན་ཐོག་མར་མེད་དུ་མི་རུང་བ་གཅིག་ལ་ཐོས་པ་འདི་གལ་ཆེ་སྟེ། མདོ་ལས། ཐོས་པས་ཆོས་
རྣམས་ཤེས་པར་འགྱུར། །ཐོས་པས་སྡིག་ལས་ལྡོག་པར་བྱེད། །ཐོས་པས་དོན་མ་ཡིན་པ་སྤོང་། །
ཐོས་པས་མྱ་ངན་འདས་པ་ཐོབ། །ཅེས་གསུངས་པས་ཐོས་པ་མེད་པར་སྒོམ་ཁུལ་བྱས་ཀྱང་ཐར་
བའི་རྒྱུར་མི་འགྱུར་ཚུལ་ནི། ཨིནྡྲ་བྷཱུ་ཏིས། རྨོངས་པའི་སྒོམ་པ་གང་ཡིན་པ། །རྨོངས་པས་རྨོངས་
པ་ཐོབ་པར་འགྱུར། །ཞེས་དང་།རྗེ་བཙུན་མི་ལ་རས་པའི་ཞལ་ནས། ཐོས་པ་མེད་པའི་སྒོམ་པ་དེ། །
116



- ལས་འབྲས་ཀྱི་གསང་ལམ།
ལག་རྡུམ་བྲག་ལ་འཛེག་པ་འདྲ། །ཞེས་དང་། འཇམ་མགོན་ས་སྐྱ་པཎ་ཊི་ཏས། བླུན་པོའི་ཕྱག་རྒྱ་
ཆེར་སྒོམ་པ། །ཕལ་ཆེར་དུད་འགྲོའི་རྒྱུ་རུ་གསུངས། །མིན་ན་གཟུགས་མེད་ཁམས་སུ་སྐྱེ། །ཡང་ན་
ཉན་ཐོས་འགོག་པར་ལྟུང་། །ཞེས་པ་ལ་སོགས་པའི་ཐོས་པ་དགོས་ཚུལ་གྱི་རྣམ་བཞག་མང་པོ་
འདུག །ཁ་ཆེ་པཎ་ཆེན་པུཎེ་ཤིས། དབེན་པའི་གནས་སུ་གཅིག་པུར་སྡོད་པ་ལ། །དང་པོ་ཕྱི་ནས་
སྒྲོ་འདོགས་ཆོད་པར་འཚལ། །སྦྱངས་སྟོབས་མེད་པར་བླུན་སྒོམ་བྱེད་པ་རྣམས། །ཡོངས་འཛིན་
མཁས་པ་བསྟེན་ཅིག་སྙིང་གཏམ་ཡིན། །ཞེས་གསུངས་སོ། །ཐོས་པ་བྱེད་པ་དེ་ཡང་ཚེ་འདིར་
མཁས་པའི་མིང་རྐྱང་ཙམ་དང་། རྙེད་བསྡུ། ཐོབ་ལོན་སོགས་གནས་སྐབས་ཀྱི་ཁེ་ཕན་ཙམ་མ་
ཡིན་པར། རང་ཉིད་ཀྱང་སྐྱེ་བ་ཀུན་ཏུ་བདེ་ནས་བདེ་བར་འགྲོ་ཆེད་དང༌། གཞན་རྣམས་ཀྱི་མ་
རིག་པའི་མུན་པ་བསལ་འདོད། སངས་རྒྱས་ཀྱི་བསྟན་པ་ལ་བྱ་ར་བྱེད་འདོད་སོགས་ཀྱི་ཀུན་སློང་
དང་ཀུན་སྤྱོད་གཙང་མ་ཞིག་ཡོད་དགོས་ཀྱིདེ་ལས་ལྡོག་ན་ཆོས་ལ་བརྟེན་ནས་སྡིག་པ་འབྱུང་
ཉེན་ཆེ་བས་གཟབ་དགོས། ཡང་མི་ཚེ་གཅིག་ལ་ཡིན་པ་མིན་པ་སྒྲུབ། མིན་པ་ཡིན་པ་སྒྲུབ་པའི་
ཐ་སྙད་ཀྱི་ཚིག་ཙམ་ལ་ཞེན་ནས་མི་ཚེ་མི་འཕྱིད་པར། ཐོས་དོན་ཉམས་སུ་བླང་ནས་རང་རྒྱུད་ཀྱི་
ཉོན་མོངས་པ་ལས་གྲོལ་ཐུབ་པ་ཞིག་མ་བྱུང་ན་དོན་མེད་ཡིན་ཚུལ་ཡང་། རྗེ་སྒམ་པོ་པས། རྒྱུད་
ཐོག་ཏུ་མ་ཁེལ་བའི་ཐ་སྙད་ལ་ལྕེ་སྦྱང་བ་ནི་ནེ་ཙོའི་ཁ་ཏོན་བྱས་པ་དང་འདྲ་སྟེ་དོན་མེད། །ཅེས་
དང༌། རྒྱལ་དབང་ཀློང་ཆེན་རབ་འབྱམས་ཀྱིས། རྟོགས་པ་ནང་ནས་མ་ཤར་ན་ཁ་བཤད་གོ་ཡུལ་
སྐམ་པོས་བྱང་ཆུབ་ཀྱི་འབྲས་བུ་མི་འཐོབ། །ཅེས་དང་། ཁ་ཆེ་པཎ་ཆེན་པུཎེ་ཤིས། རྒྱ་ཆེན་གཞུང་
ལུགས་ཐོས་བསམ་བྱེད་པ་ལ། །དེ་དོན་ཤེས་ནས་ཉམས་སུ་ལེན་པར་འཚལ། །མཁས་རློམ་ཚིག་ལ་
མི་ཚེ་སྐྱེལ་བ་རྣམས། །ཉམས་ལེན་བག་ཙམ་མཛོད་ཅིག་སྙིང་གཏམ་ཡིན། །ཞེས་པ་ལ་སོགས་པའི་
ཐོས་དོན་ཉམས་སུ་ལེན་དགོས་ཚུལ་གྱི་ཞལ་གདམས་མང་དུ་འབྱུང་ངོ༌། ། །
དེས་ན་དང་པོ་བླ་མ་ཚུལ་བཞིན་བསྟེན། བར་དུ་ཚུལ་ཁྲིམས་ལེགས་པར་སྲུང༌། ཐ་མར་
ཐོས་བསམ་གནད་དུ་འཁྱོལ་ན། ཇོ་འབྲུག་བཀའ་གསུམ། ས་དགེ་རྙིང་གསུམ་སོགས་ཀྱི་གྲུབ་
117



༡༡
ལས་འབྲས་ཀྱི་གསང་ལམ།
མཐའ་ལ་བཟང་ངན་དང་། ཆོས་ལ་ཟབ་ཁྱད་ཅི་ཡང་མི་འདུག །གྲུབ་མཐའ་རང་རང་སོ་སོའི་
སྐྱེས་ཆེན་དམ་པ་རྣམས་ཀྱིས་གདུལ་བྱ་འདུལ་བའི་དབང་གིས་བཤད་སྲོལ་མི་འདྲ་བ་འགའ་རེ་
ཡོད་ན་ཡང་། དེ་ཐམས་ཅད་པོ་ཉམས་སུ་བླང་བ་ལ་བརྟེན་ནས་མཐར་ཐུག་སངས་རྒྱས་ཀྱི་གོ་
འཕང་ཐོབ་པའི་བདེན་དཔང་གྲུབ་མཐའ་རང་རང་སོ་སོའི་བླ་མ་དམ་པ་གྲུབ་ཐོབ་གནམ་གྱིས་
ས་ཁེབ་པ་ལྟ་བུ་ཇི་སྙེད་མཆིས་པ་དེ་རྣམས་ལ་ལྟོས་དང་གསལ་བོ་རེད། རྒྱལ་སྲས་ཆེན་པོ་ཞི་བ་
ལྷས། འདི་འདྲའི་དལ་བ་རྙེད་གྱུར་ནས། །བདག་གིས་དགེ་གོམས་མ་བྱས་ན། །འདི་ལས་བསླུས་
པ་གཞན་མེད་དེ། །འདི་ལས་རྨོངས་པའང་གཞན་མེད་དོ། །ཅེས་གསུངས་པ་ལྟར་དུ་ད་རེས་རང་
རེ་རྣམས་ལ་དལ་བ་བརྒྱད་འབྱོར་བ་བཅུ་ཚང་བའི་མི་ལུས་རིན་པོ་ཆེ་ཞེས་རྙེད་པར་དཀའ་བ།
རྙེད་ན་དོན་ཆེན་པོ་འབྱུང་བའི་གཞི་གཅིག་པུ་ལན་གཅིག་ཙམ་སྟབས་སྟེས་དབང་གིས་ཐོབ་པའི་
སྐབས་འདིར། ཆགས་སྡང་དང་ཕྱོགས་ལྷུང་གི་དབང་གིས་ཆོས་ལ་བརྟེན་པའི་ཉེས་དམིགས་ཚབས་
ཆེན་བསགས་ནས་ངན་སོང་གི་རྒྱུ་མི་སྒྲུབ་པར། གཟུ་བོར་གནས་པའི་བློ་གྲོས་ཀྱིས་ལེགས་པར་
དཔྱད་དེ། རིས་སུ་མ་ཆད་པའི་བསྟན་འཛིན་གྱི་སྐྱེས་བུ་ཐམས་ཅད་འཕགས་པའི་རྣམ་རོལ་དུ་
ངེས་ནས་མོས་གུས་དང་། ཕྱོགས་སུ་མ་ལྷུང་བའི་གྲུབ་མཐའ་ཐམས་ཅད་འགལ་མེད་གནད་
གཅིག་ཏུ་རྟོགས་པའི་དག་སྣང་དང་། རྒྱལ་བའི་བཀའ་དང་དེའི་རྗེས་འཇུག་གི་བསྟན་བཅོས་
ཐམས་ཅད་གདམས་ངག་ཏུ་འཆར་བའི་ཉམས་ལེན་དུ་བཅོས་མ་ཙམ་མ་ཡིན་པར་ཡིན་པ་ལ་
ཡིན་པར་ངེས་པའི་སྒོ་ནས་ཉམས་ལེན་ཐང་ལྷོད་མེད་པར་བྱ་དགོས་སོ། །གྲུབ་མཐའ་ལ་ཕྱོགས་
རིས་བྱེད་པ་འདི་རང་ལ་ཉེས་པ་ཆེན་པོ་དང་། གཞན་དགོན་སྡེ་དང་དགོན་སྡེའི་བར་གྱི་
དཀྲུགས་ཤིང་གི་འཕུང་འདྲེ་ཞིག་ཡིན་པས་དགེ་སློང་གསལ་ཤེའི་རྗེས་སུ་མི་འཇུག་པར་ཅིས་
ཀྱང་གཟབ་དགོས། མདོ་ལས། བདག་ཉིད་བདག་གི་མགོན་ཡིན་གྱི། །གཞན་ལྟ་སུ་ཞིག་མགོན་དུ་
འགྱུར། །ལེགས་དང་ཉེས་པར་བྱེད་པ་ལ། །བདག་ཉིད་བདག་གི་དཔང་པོའང་ཡིན། །ཞེས་གསུངས་
པ་བཞིན་དུ་རང་གི་སློབ་དཔོན་རང་གིས་བྱེད་ནས་ཚེ་འདི་དང་ཕྱི་མ་བར་དོ་གསུམ་ནས་འོ་
118



- ལས་འབྲས་ཀྱི་གསང་ལམ།
བརྒྱལ་མི་འབྱུང་བ་ཞིག་དགོས་ཀྱི། ད་ལྟ་རང་དབང་ཡོད་པའི་དུས་སུ་རང་སྣང་གང་ཤར་གྱི་བྱ་
བ་དང་། ཆོས་དང་མི་མཐུན་པའི་སྤྱོད་པ་སྣ་ཚོགས་ཚོགས་ཤིག་བྱེད་ནས་འདི་ཙམ་གྱིས་ཅི་སྐྱོན་
བསམ་ནས་ཁ་མི་དགེ་བའི་ཕྱོགས་སུ་འཁོར། ལས་མི་དགེ་བ་དང་དུ་བླང་ན་ནམ་ཞིག་ན་འབྲས་
བུ་མི་སྨིན་པར་ཡལ་འགྲོ་རྒྱུ་ཞིག་མ་ཡིན་ཏེ། །གུང་ཐང་རིན་པོ་ཆེས། ཅི་སྐྱོན་ཅི་སྐྱོན་རང་བྱས་
ན། །འདི་སྐྱོན་དམྱལ་བ་ནས་སྟོན་ཡོང་། །ཞེས་གསུངས་པ་ལྟ་བུའོ།རང་ཅག་རྣམས་ལ་ཡུལ་མི་
ཁྱིམ་མཚེས་རྣམས་ཀྱིས་ཁྱེད་ནི་ཆོས་པ་རེད། སྐྱབས་སུ་མཆི་ཟེར་བ་ཙམ་གྱིས་གར་ཡང་མི་ཕྱིན།
དགེ་བཤེས་པུ་ཏོ་བས། ཆོས་དང་ཆོས་མ་ཡིན་པའི་གནམ་ཐིག་གང་ལགས་ཞུས་པས། དགེ་བཤེས་
སྟོན་པའི་ཞལ་ནས། ཉོན་མོངས་པའི་གཉེན་པོར་འགྲོ་ན་ཆོས་ཡིན། མི་འགྲོ་ན་ཆོས་མིན། འཇིག་
རྟེན་པ་ཀུན་དང་མི་མཐུན་ན་ཆོས་ཡིན། མཐུན་ན་ཆོས་མིན། བཀའ་ལུང་དང་མཐུན་ན་ཆོས་
ཡིན། མི་མཐུན་ན་ཆོས་མིན། རྗེས་བཟང་ན་ཆོས་ཡིན། རྗེས་ངན་ན་ཆོས་མིན། གསུངས་པ་ལྟ་བུ་
རང་གི་རྒྱུད་ལ་འབྱོར་གིན་ཨེ་འདུག་ལྟོས། འདུག་ན་གཞན་གྱིས་བཟང་ངན་ཅི་བཤད་ནའང་
རང་གི་དལ་འབྱོར་དོན་ལྡན་ཡོང་བ་རེད། ཆོས་པ་ཞེས་པའི་མིང་དེ་གཞན་གྱིས་ཚུར་བཏགས་
པ་ཙམ་མིན་པར། རང་ངོས་ནས་ཕར་འདོགས་པའི་རྒྱུ་མཚན་ཞིག་ཡོད་དགོས། གོང་གི་འཇིག་
རྟེན་པ་ཀུན་དང་མི་མཐུན་ན་ཆོས་ཡིན། མཐུན་ན་ཆོས་མིན་ཞེས་པ་དེ་ཇི་ལྟ་བུ་ཞིག་ཡིན་སྙམ་
ན། དགེ་བཤེས་སྤྱན་སྔ་པའི་ཞལ་ནས། ཐར་བ་དང་ཐམས་ཅད་མཁྱེན་པ་ཐོབ་པར་བྱེད་པ་ལ།
འཇིག་རྟེན་པ་མཐའ་དག་དང་མི་མཐུན་པ་ཞིག་ལ་བསླབ་དགོས། དེ་ལ་འཇིག་རྟེན་པ་རྣམས་
ནི་སེམས་ཅན་ལས་སངས་རྒྱས་གཅེས་པར་འཛིན། གཞན་ལས་རང་གཅེས་པར་འཛིན། གནོད་
པ་བྱེད་པ་ལས་ཕན་འདོགས་པ་གཅེས་པར་འཛིན། སྡུག་བསྔལ་ལས་བདེ་བ་གཅེས་པར་འཛིན།
འོ་སྐོལ་དེ་དག་ལས་གོ་ལྡོག་དགོས་པས། དེ་ལ་སངས་རྒྱས་ལས་སེམས་ཅན་གཅེས་པར་འཛིན་
དགོས། དེ་ཅི་སྟེ་ཞེ་ན། སངས་རྒྱས་ལ་མི་གུས་པ་ཙམ་ཡང་མི་འོང་། དེ་བས་ན་སེམས་ཅན་ལ་རྒྱུ་
མཚན་བཞིས་གཅེས་པར་འཛིན་དགོས་ཏེ། འཁོར་བའི་སེམས་ཅན་རྣམས་བདག་གི་ཕ་མ་ཡིན་
119



- ལས་འབྲས་ཀྱི་གསང་ལམ།
པའི་སྒོ་ནས་གཅེས་པར་འཛིན་དགོས། ཕ་མ་རྣམས་འཁོར་བ་ན་སྡུག་བསྔལ་བས། བདག་གིས་
ཕན་གདགས་དགོས་པའི་སྒོ་ནས་གཅེས་པར་འཛིན་དགོས། སེམས་ཅན་ལ་ཕན་བཏགས་པས་
རང་དོན་ཤུགས་ཀྱིས་འགྲུབ་པའི་སྒོ་ནས་གཅེས་པར་འཛིན་དགོས། སེམས་ཅན་ལ་ཕན་བཏགས་
པས་སངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ་མཆོད་པ་བྱས་ཤིང་མཉེས་པར་བྱས་
པར་འགྱུར་བའི་སྒོ་ནས་གཅེས་པར་འཛིན་དགོས་སོ། །
ཡང་འཇིག་རྟེན་པ་རྣམས་གཞན་ལས་རང་གཅེས་པར་འཛིན་ཏེ། འོ་སྐོལ་རང་ལས་གཞན་
གཅེས་པར་འཛིན་དགོས། དེ་ཅི་སྟེ་ཞེ་ན། ཚེ་ཐོག་མ་མེད་པ་ནས་རང་གིས་རང་སྡུག་ཏུ་བཅུག་
པ་ལས། གཞན་སུས་ཀྱང་སྡུག་ཏུ་མ་བཅུག །ད་ལྟ་ཉོན་མོངས་ཀྱིས་སྡུག་ཏུ་བཅུག་ཟེར་ཏེ། ཉོན་
མོངས་པ་དང་བདག་གཉིས་ལ་གཉིས་སུ་མ་མཆིས། དེས་ན་སྔོན་འཁོར་བ་ཐོག་མ་མེད་པ་ནས་སྡུག་ཏུ་
འཇུག་མཁན་གྱི་དགྲ་བདག་རང་ཡིན་པས། དགྲ་ལ་གནོད་པ་ཅི་སྐྱོལ་བྱེད་དགོས་པ་ཡིན། དེ་བས་
གཞན་གཅེས་པར་འཛིན་དགོས། དེ་ཅི་སྟེ་ཞེ་ན། སེམས་ཅན་གཞན་ལ་བརྟེན་ནས་ཚོགས་བསགས་པས།
འཇིག་རྟེན་གྱི་བདེ་བ་ཐམས་ཅད་འབྱུང་བས་གཅེས་པར་འཛིན་དགོས། སེམས་ཅན་ལ་བརྟེན་ནས་
བྱང་ཆུབ་ཀྱི་སེམས་རྣམ་པ་གཉིས་བསྒོམ་པས་མྱ་ངན་ལས་འདས་པའི་ཡོན་ཏན་ཐམས་ཅད་འབྱུང་བས་
གཅེས་པར་འཛིན་དགོས་སོ། །ཡང་འཇིག་རྟེན་ན་གནོད་པ་བྱེད་པ་ལས་ཕན་འདོགས་པ་གཅེས་པར་
འཛིན་ཏེ། འོ་སྐོལ་དེ་ལས་ལྡོག་དགོས། དེ་ཅི་སྟེ་ཞེ་ན། འཇིག་རྟེན་ན་ཕན་ཆེ་བ་ཕ་མ་ཡིན་ཏེ། ཕ་མས་
བུ་ལ་ཡུལ་ཞིང་། མཁར་ཁང་། གསེར་གཡུ། རྟ་ཕྱུགས། ཆུང་མ་བྲན་གཡོག་ལ་སོགས་པ་འབོགས་ཏེ།
ཆོས་དང་བསྟུན་ན་དེ་ལས་གནོད་པ་ཆེ་བ་མེད། འདོད་པ་སྦྱིན་པ་དེ་ཚོ་ལ་བརྟེན་ནས་ལས་དང་
ཉོན་མོངས་པ་ཆེར་བསྐྱེད་ཅིང་བསགས་ནས་མཐར་དམྱལ་བར་གྲོགས་ཀྱིས་སྐྱུར་ནུས་ཏེ། ད་ལྟ་
འཕྲལ་དུ་ཕན་འདོགས་པ་ལྟར་སྣང་ཡང་། ནམ་ཕུགས་སུ་སྡུག་བསྔལ་དང་སྦྱར་བས། ཚེ་འདིའི་ཕ་མ་
དྲིན་ཅན་འསདགྲ་རུ་ཆེ་བ་མེད། དེ་བས་ན་གནོད་པ་བསྐྱལ་བ་ལ་གཅེས་པར་འཛིན་དགོས། དེ་ཅི་སྟེ་ཞེ་ན།
དགྲས་གནོད་པ་བྱས་པ་ལ་བརྟེན་ནས་བཟོད་པ་བསྒོམས་པས་བསོད་ནམས་ཚད་མེད་པ་ཐོབ། དགྲས་
120



— ལས་འབྲས་ཀྱི་གསང་ལམ།
གནོད་པ་ལ་བརྟེན་ནས་བརྩོན་འགྲུས་བརྩམས་པས་ལམ་གོང་ནས་གོང་དུ་བགྲོད་ཅིང་དངོས་གྲུབ་
ཐམས་ཅད་ཐོབ་པས་གནོད་པ་སྐྱེལ་བ་རྣམས་གཅེས་པར་འཛིན་དགོས་གསུངས། །
ཡང་འཇིག་རྟེན་པ་ནི་སྡུག་བསྔལ་ལས་བདེ་བ་གཅེས་པར་འཛིན་ཏེ། འོ་སྐོལ་དེ་ལས་ལྡོག་དགོས་ཏེ།
བདེ་བ་ལས་སྡུག་བསྔལ་གཅེས་པར་འཛིན་དགོས། དེ་ཅི་སྟེ་ཞེ་ན། ཉལ་བའི་བདེ་བ་དང་། གཉིད་ཀྱི་
བདེ་བ་དང་། འཁྲིག་པའི་བདེ་བ་དང་། ལེ་ལོའི་བདེ་བ་དང་། གོས་དང་ཁ་ཟས་ཀྱི་བདེ་བ་ལ་ཞེན་ཏེ།
དེ་ཐམས་ཅད་སྡུག་བསྔལ་གྱི་རྒྱུ་ཡིན། དེ་བས་ན་སྡུག་བསྔལ་ལ་གཅེས་པར་འཛིན་དགོས། དེ་ཅི་སྟེ་ཞེ་ན།
བླ་མ་དང་དགེ་འདུན་གྱི་བྱ་བ་བྱེད་པའི་སྡུག་བསྔལ་དང་། ཚུལ་ཁྲིམས་ཀྱི་དཀའ་ཐུབ་ཀྱི་སྡུག་བསྔལ་དང་།
སྒོ་གསུམ་དགེ་སྦྱོར་གྱི་སྡུག་བསྔལ་གྱིས་ཚོགས་རྫོགས་སྒྲིབ་པ་དག་ནས། བདེ་བ་ཆེན་པོའི་གོ་འཕང་
ཐོབ་པས་ན་གཅེས་པར་འཛིན་དགོས་གསུངས། ལུས་ཀྱི་ན་ཚ་དང་། སེམས་ཀྱི་སྡུག་བསྔལ་ལ་བརྟེན་ནས་
འཁོར་བ་ལས་ཡིད་འབྱུང་ཞིང་། ངེས་འབྱུང་གི་སེམས་སྐྱེ་བས་སྡུག་བསྔལ་ལ་གཅེས་པར་འཛིན་
དགོས་གསུངས། དེ་ལྟར་འཇིག་རྟེན་པ་དང་མི་མཐུན་པའི་ཆོས་བཞི་ཡོད་ན། མོ་མ་རྣོན་པོའི་མོ་
བཟང་བ་བཞིན་ཅི་ཡང་བྱ་མི་དགོས། བཞི་པོ་དེ་མེད་ན་མོ་ངན་པ་བཞིན་ཅིས་ཀྱང་མི་ཕན་ཞེས་
གསུངས་པ་ལྟ་བུའི་ཉམས་ལེན་རང་ལ་རེ་འདུག་ལྟོས། མི་འདུག་ན་ད་ལྟ་ནས་གཟབ་དགོས་ཀྱི་
རྗེས་ནས་ཉམས་ལེན་རླབས་ཆེན་ཞིག་བྱེད་དགོས་སྙམ་པའི་ལེ་ལོ་དང་ཕྱི་བཤོལ་གྱི་ཕན་པ་མེད་དོ། །
ཁྱད་པར་དུ་ཚེ་བློས་མ་ཐོང་བའི་ཐོས་བསམ་སྒོམ་གསུམ་སོགས་ཅི་བྱེད་ཀྱང་ཕན་པ་མེད་ཚུལ་ཡང་།
རྭ་སྒྲེང་དུ་ཇོ་བོ་ཞིག་གིས་ཕྱི་སྐོར་བྱས་པས། དགེ་བཤེས་སྟོན་པའི་ཞལ་ནས། ཇོ་བོ་སྐོར་བ་བྱེད་
པའང་གློ་བ་དགའ་སྟེ། དེ་བས་ཆོས་ཤིག་རང་བྱས་ན་མི་དགའམ་གསུངས། དེར་ཇོ་བོ་དེའི་བསམ་པ་ལ།
སྐོར་བ་བྱས་པ་ལས་ཀྱང་ཐེག་པ་ཆེན་པོའི་མདོ་ཀློག་པ་ཁེབས་ཆེའམ་སྙམ་ནས། ཀུན་དགའ་ར་བའི་
ཁྱམས་སུ་མདོ་ཀློག་པས། སྟོན་པའི་ཞལ་ནས། ཆོས་ཀློག་པའང་ཀློ་བ་དགའ་སྟེ། དེ་བས་ཀྱང་ཆོས་
ཤིག་བྱས་ན་མི་དགའམ་གསུངས། ཡང་ཁོ་བོའི་བསམ་པ་ལ། ཀློག་པ་བས་ཀྱང་ཏིང་ངེ་འཛིན་སྒོམ་ན་
ཁེབས་ཆེ་བའི་བརྡ་ཡིན་སྙམ་ནས། ཀློག་པ་བཤོལ་ནས་མལ་དུ་མིག་ཟིམ་མེར་བསྡད་པས། ཡང་སྟོན་
121



E
ལས་འབྲས་ཀྱི་གསང་ལམ།
པའི་ཞལ་ནས། བསྒོམ་པ་ཡང་ཀློ་བ་དགའ་སྟེ། དེ་བས་ཀྱང་ཆོས་ཤིག་རང་བྱས་ན་མི་དགའམ་གསུངས།
དེར་ཁོས་གཞན་བྱ་ཐབས་མ་རྙེད་ནས། དགེ་བཤེས་ལེགས་འོ་ན་བདག་གིས་ཆོས་ཇི་ལྟ་བུ་ཞིག་བགྱི་
ཞུས་པས། སྟོན་པའི་ཞལ་ནས། ཇོ་བོ་ཚེ་འདི་བློས་ཐོང་གསུངས་པ་དང་། ཇོ་བོ་རྗེས། སྡོམ་པ་གསུམ་ལ་
གནས་པ་དག་ཀྱང་ཁམས་གསུམ་འཁོར་བ་ལ་ཡིད་མ་བྱུང་ན་སླར་འཁོར་བའི་རྒྱུ་བྱེད། ཉིན་མཚན་དུ་
སྒོ་གསུམ་དགེ་བ་ལ་འབད་ཀྱང་རྫོགས་པའི་བྱང་ཆུབ་ཏུ་བསྔོ་མ་ཤེས་ན་ཕྱིན་ཅི་ལོག་གི་རྟོག་པ་འགའ་
ཞིག་གིས་འཛད། མཁས་བཙུན་སྟོན་སྒོམ་དུ་ཡོད་ཀྱང་། འཇིག་རྟེན་ཆོས་བརྒྱད་ལ་བློ་མ་ལོག་ན་
ཅི་བྱས་ཚེ་འདིའི་འདུན་མར་སོང་ནས་ཕྱི་མའི་ལམ་མི་རྙེད་ཅེས་གསུངས་སོ། །དེས་ན་ཚེ་འདི་བློས་
མ་ཐོང་ན་སྐོར་བ་དང་། མདོ་སྡེ་ཀློག་པ། སྒོམ་བྱེད་པ། སྡོམ་པ་གསུམ་སྲུང་བ། སྒོ་གསུམ་དགེ་བ་ལ་
གཞོལ་བ་ལ་སོགས་པ་ཅི་བྱས་ཀྱང་ཆོས་སུ་མ་སོང་སྟེ། འཇིག་རྟེན་ཆོས་བརྒྱད་ལས་མ་འདས་ལ།
ཚེ་འདི་བློས་ཐོང་ན་ཅི་བྱས་ཆོས་བརྒྱད་དང་མ་འདྲེས་པར་ཐར་བའི་ལམ་དུ་སོང་བ་ཡིན་པས་རང་རེ་
ཚོས་ཀྱང་ཚེ་བློས་ཐོང་བ་ཞིག་ལ་འབད་དགོས།
གཞན་ཡང་ནམ་ཞིག་ན་རང་གཞན་ཚང་མ་འཆི་བ་ལས་འགྲོ་ས་མེད། བར་དོ་ལས་འཁུམས་ས་
མེད་པས་འཆི་བ་ལ་ཐུག་པའི་གནས་སྐབས་སུ་སྣོད་བཅུད་རྣམ་པར་དག་པའི་ཞིང་ཁམས་ནུབ་ཕྱོགས་
བདེ་བ་ཅན་དུ་སྐྱེ་ངེས་པའི་ཉམས་ལེན་ཞིག་མཛད་རྒྱུ་མ་འཆུག ། སྤྱིར་ཞིང་ཁམས་ལའང་ཤར་རྡོ་རྗེ་
སེམས་དཔའི་ཞིང་ཁམས། ལྷོ་རིན་ཆེན་འབྱུང་ལྡན་གྱི་ཞིང་ཁམས། བྱང་དོན་ཡོད་གྲུབ་པའི་ཞིང་ཁམས།
སྟེང་དགའ་ལྡན་ཡིད་དགའ་ཆོས་འཛིན། ཟང་མདོག་དཔལ་གྱི་རི་བོ། བྱང་ཤམྦྷ་ལ། རི་བོ་པོ་ཏ་ལ།
གཡུ་ལོ་བཀོད་པའི་ཞིང་ཁམས་ཏེ་ཞིང་ཁམས་མང་དུ་ཡོད་ནའང་། དེ་དག་རྣམས་ཀྱི་ལ་ལ་ནི་ས་
དང་པོ་ཡན་ཆད་མ་ཐོབ་ན་མི་སྐྱེ་བ་དང་། ལ་ལ་ནི་ས་བརྒྱད་པ་ཡན་ཆད་མ་ཐོབ་ན་མི་སྐྱེ་བ་དང་།
ལ་ལ་ནི་རིག་འཛིན་གྱི་ས་མ་ཐོབ་ན་མི་སྐྱེ་བ་དང་། ལ་ལ་ནི་སྐྱེ་སླ་ན་ཡང་ད་དུང་སྐྱེ་འཆི་ལས་མ་
འདས་པའི་ཕྱིར་ན་ནུབ་ཕྱོགས་བདེ་བ་ཅན་གྱི་ཞིང་ཁམས་ལྟ་བུའི་སྐྱེ་ཡང་སླ་ལ། སྐྱེ་ན་ཕན་ཡོན་
ཆེ་བ་ལྟ་བུ་ཡོད་རྒྱུ་མ་རེད། མཁས་གྲུབ་ཀར་མ་ཆགས་མེད་ཀྱིས། ངས་འཁོར་བའི་སྡུག་བསྔལ་འདི་
122



ལས་འབྲས་ཀྱི་གསང་ལམ།
མཐོང་བས། །ད་སྐྱེ་འཆི་འདི་ལ་རབ་ཏུ་འཚེར། །ཆོས་བྱམས་སྨོན་བཞག་ནས་བདེ་སྨོན་བཏོན། །
གསུངས། ཁོང་ལྟ་བུའི་བྱང་ཆུབ་སེམས་དཔའ་ཡང་འཁོར་བའི་གནས་ལ་འཇིགས་ཤིང་སྐྲག་ན་
རང་ཅག་རྣམས་ནི་དེ་ལས་འཇིགས་དགོས་པ་ཡིན་པས། ཐོད་པ་བོར་ཆོག་མ་ཞིག་ཨེ་ཡོང་ལྟོས།
སྔོན་གྱི་བྱང་ཆུབ་སེམས་དཔའ་རྣམས་ཀྱིས་མཛད་པའི་བདེ་བ་ཅན་དུ་སྐྱེ་བའི་རྒྱུ་ཚོགས་སྒྲུབ་ཐབས་
ཀྱི་ཆོ་ག་མང་དུ་མཆིས་ན་ཡང་། རྒྱལ་བའི་བཀའ་དང་། སྔ་ཕྱིར་བྱོན་པའི་བསྟན་བཅོས་མ་ལུས་པའི་
གནད་ཚང་ཞིང་། རྒྱས་བསྡུས་འཚམ་པ། བྱིན་རླབས་ཆེ་བ། འགྲོ་དོན་དང་འཕྲིན་ལས་ཀྱང་བྱ་རྒོད་
པོའི་ཉིན་ལམ་བཅོ་བརྒྱད་བར་དུ་ཁྱབ་པའི་གསུང་ཁྱད་པར་ཅན། ཇོ་འབྲུག་བཀའ་གསུམ། ས་དགེ་
རྙིང་གསུམ་སོགས་ཐུན་མོང་གི་ཉམས་ལེན་དུ་གྱུར་པ་ནི། ཆགས་མེད་རིན་པོ་ཆེས་མཛད་པའི་བདེ་སྨོན་
འདི་ཁོ་ན་ལགས། དེས་ན་སྔར་ཆོས་སྒྲ་རྣ་བའི་གོ་མ་མྱོང་བའི་རྒ་རྒས་ལྟ་བུ་ཞིག་ཡིན་ནའང་བདེ་སྨོན་
ཚར་གཅིག་ཁྲིད་སྦྱང་བྱས་ནས་བདེ་བ་ཅན་དུ་སྐྱེ་བའི་རྒྱུ་བཞི་ཁ་ཚང་བ་ཞིག་ཡོང་ན། སང་ནངས་མོ་
ཤི་འགྲོ་བ་ཞིག་ཡིན་ཀྱང་བདེ་བ་ཅན་དུ་སྐྱེ་ངེས་པ་ཅན་ཡིན་པས་ཆེ་ཐོབ་ཆེ་འཚེངས་བ་ཡིན།
དེ་མིན་སངས་རྒྱས་འོད་དཔག་མེད་ལ་དད་པས་སྒོ་ནས་མཚན་ལན་གཅིག་བརྗོད། ཐལ་མོ་ལན་གཅིག་
སྦྱར་བ་དེ་ཡང་ནམ་ཞིག་བདེ་བ་ཅན་དུ་སྐྱེ་བས་ན་ཆུང་ཐོབ་ཆུང་འཚེངས་བ་ཡིན། དེས་ན་མདོ་ཡི་
ཉེ་ལམ་རྨད་དུ་བྱུང་བ་ཡིན་རྒྱུ་རེད། སོ་སོའི་སྐྱེ་བོའི་རྒྱུད་ཚོད་དང་བསྟུན་ན་རྫོགས་ཆེན་དང་ཕྱག་ཆེན་
ལས་ཀྱང་བདེ་བ་ཅན་དུ་སྐྱེ་བའི་རྒྱུ་ཚོགས་སྒྲུབ་ཚུལ་འདི་གཙོ་ཆེ་བ་ཡིན། སྤྱིར་དམ་པའི་ཆོས་གང་དང་
གང་ཉམས་སུ་བླངས་ཀྱང་བདེ་འབྲས་ཆེན་པོ་འཐོབ་པ་ནི་སྨྲོས་མ་དགོས་པ་ཡིན་མོད། བདེ་བ་ཅན་དུ་
སྐྱེ་བའི་རྒྱུ་ཚོགས་སྒྲུབ་ཚུལ་སྐྱེ་འཕགས་ཐུན་མོང་གི་ལམ་ཟབ་མོ་བསྟན་པ་འདི་ནི་སྟོན་པ་ཐབས་མཁས་
ལ་ཐུགས་རྗེ་ཆེན་པོ་དང་ལྡན་པ་དེ་ཉིད་ཀྱིས་རང་རེ་ལས་ངན་པའི་སེམས་ཅན་རྣམས་ལ་མནོག་
ཆོས་སུ་བསྩལ་བ་ཡིན་པས་བདེ་བ་ཅན་དུ་སྐྱེ་བའི་རྒྱུ་བཞི་སོགས་ཚུལ་བཞིན་དུ་བསྒྲུབ་ན་ལྟ་ཅི།
ཐ་ན་འོད་མདོ་དང་བཀོད་མདོ་སོགས་ཀྱི་གླེགས་བམ་ཡང་དད་གུས་ཀྱིས་མཆོད་པའི་ཡུལ་དུ་འཆང་ན་
ནམ་ཞིག་རང་ཉིད་འཆི་བའི་ཚེ་ན་འཕོ་འདེབས་ཀྱི་བླ་མ་མི་དགོས་པར་གླེགས་བམ་འདིའི་བྱིན་
123



ལས་འབྲས་ཀྱི་གསང་ལམ།།
རླབས་ཀྱིས་དག་པའི་ཞིང་དུ་སྐྱེལ་ངེས་པ་ཡིན་པས། སྐྱེ་ཕོ་མོ་བན་སྐྱ་སེར་མེད་པར་ཐམས་ཅད་ཀྱིས་
ཉམས་ལེན་འདི་ལ་འབད་པ་གལ་ཆེའོ། ། །
དེ་ལྟ་བུའི་སྒོ་ནས་བདེ་བ་ཅན་དུ་སྐྱེ་བའི་རྒྱུ་ཚོགས་སྒྲུབ་ཚུལ་ནི་མདོའི་གོངས་དོན་ཡིན།
སངས་རྒྱས་རང་ཉིད་ཀྱིས་སྔོན་སེམས་ཅན་གྱི་དོན་དུ་ཐུགས་བསྐྱེད་ཚེ་བདག་གི་མིང་ཙམ་འཛིན་པའི་
སེམས་ཅན་ཐམས་ཅད་བདེ་བ་ཅན་དུ་འདྲེན་ནུས་པ་ཞིག་མ་བྱུང་ཚེ་བདག་སེམས་ཅན་གྱི་དོན་དུ་
སྡོད་དེ་རང་དོན་ལ་སངས་རྒྱས་པར་མི་བྱའོ། །ཞེས་གསུངས་ནས་ཐུགས་དམ་ཞལ་གྱིས་བཞེས་པ་
བཞིན་ད་ལྟ་སེམས་ཅན་རྣམས་འདྲེན་པའི་དཔལ་དུ་གྱུར་ནས་སངས་རྒྱས་པའི་སྟོབས་ཀྱིས་སེམས་ཅན་
སུ་ཞིག་གིས་ནུབ་ཕྱོགས་བདེ་བ་ཅན་དུ་སྐྱེ་བའི་རྒྱུ་ཚོགས་སྒྲུབ་ཅིང་མགོན་པོ་འོད་དཔག་མེད་པའི་
མཚན་བརྗོད་ན། ཞིང་ཁམས་བདེ་བ་ཅན་དུ་སྐྱེ་མི་སྐྱེ་ཐེ་ཚོམ་ཙམ་ཡང་མི་དགོས་ཤིང་། ངེས་པར་དུ་
སྐྱེ་བ་སངས་རྒྱས་ཀྱི་བཀས་གྲུབ་མོད། བདེན་པའི་གསུང་ལ་ཡིད་གཉིས་བྱ་བའི་གནས་མེད་དོ། །
གསུངས་པ་ལྟར་དུ་བདེ་བ་ཅན་དུ་སྐྱེ་ངེས་པ་ཅན་ཡིན་ནི་རེད། སྔོན་གྱི་མཁས་པ་རྣམས་ཀྱི་ཞལ་རྒྱུན་
ཡང་། རྒྱུ་བཞི་ཆ་ཚང་བའི་སྒོ་ནས་འོད་དཔག་མེད་ཀྱི་མཚན་བྱེ་བ་ཞིག་བཏོན་ན་ཞིང་ཁམས་བདེ་བ་
ཅན་དུ་མ་སྐྱེས་ཚེ་ཁོང་རྣམས་ཀྱིས་བསླུས་ནི་ཡིན་ཞེས་གསུངས་ཚད་མ་ཡོད་པས་ཐམས་ཅད་ཀྱིས་
དགའ་བཞིན་སྤྲོ་བཞིན་དུ། དང་འདོད་ཡིད་ཆེས་ཀྱི་སྒོ་ནས་བདེ་བ་ཅན་གྱི་རྒྱུ་བཞི་དང་བསྒྲགས་ནས་
འོད་མཚན་བྱེ་བ་རེ་འདོན་ན་བདེ་བ་ཅན་དུ་སྐྱེ་མི་སྐྱེ་ཐེ་ཚོམ་ཙམ་ཡང་མི་དགོས་པས། ཁྱེད་རྣམས་པ་
ཡང་སྦྱོར་དྲུག་བུད་པའི་རྗེས་སུ་ཞིང་སྒྲུབ་ཚད་ལྡན་ཞིག་གི་སྒོ་ནས་འོད་མཚན་བྱེ་བ་རེ་ངེས་པར་དུ་
འདོན་དགོས། བདག་གིས་ཀྱང་རང་གཅིག་པུ་ཙམ་གྱི་དོན་མ་ཡིན་པར་མ་རྒན་སེམས་ཅན་ཐམས་ཅད་
ནུབ་ཕྱོགས་བདེ་བ་ཅན་གྱི་ཞིང་ཁམས་སུ་སྐྱེ་བའི་ཆེད་དུ་འོད་མཚན་བྱེ་བ་བཅུ་བདུན་འདོན་པ་ཡིན།
ཁྱེད་རྣམས་པས་རྣམ་པ་ཀུན་ཏུ་མགོན་པོ་འོད་དཔག་མེད་ལ་དད་འདུན་རབ་ཏུ་བྱེད་རྒྱུ་གལ་ཆེན་
ཡིན། དད་པ་རབ་ཅིག་ཡོད་ན་བྱིན་རླབས་རབ་གཅིག་འབྱུང་བ་རྒན་མོ་ཁྱི་སོའི་སངས་རྒྱས་དང་།
གོང་བོ་འབེན། དབུས་རྡོ་ལམ་རྡོ་སོགས་ཀྱི་ལོ་རྒྱུས་ལ་གཟིགས་དང་ངེས་རྒྱུ་རེད། དད་པ་མེད་ན་
24



་
་་པས
ལས་འབྲས་ཀྱི་གསང་ལམ།
དགེ་སློང་ལེགས་སྐར་ལྟ་བུ་ཡིན། རང་ལ་དད་པ་དང་མོས་གུས་ཡོད་ན་རྒྱང་རིང་པོ་འདི་ནས་ཕྱག་
འཚལ་ན་མགོན་པོ་འོད་དཔག་མེད་ཀྱི་སྐུ་དངོས་ཀྱི་མདུན་ནས་ཕྱག་འཚལ་བ་དང་ཁྱད་པར་ཅུང་ཟད་
ཙམ་ཡང་མེད་པ་ཡིན་ཏེ། ཇི་སྐད་དུ། གང་ཞིག་མོས་པས་ཡིད་བྱེད་པ། །དེ་ཡི་མདུན་ན་ཐུབ་པ་
བཞུགས། །དབང་སྐུར་བྱིན་གྱིས་རླབས་པར་འགྱུར། །ཅེས་དང་། ཨོ་རྒྱན་རིན་པོ་ཆེས། དད་པ་ཅན་ལ་
པད་འབྱུང་སྒོ་ཉལ་ཡོད། །ང་ཡི་སྐུ་ལ་འདས་འཁྲུངས་ཡོད་མ་ཡིན། །ཅེས་དང་། ཡིད་ཁྱེད་ཤེས་ཀྱི་
དད་པས་བྱིན་རླབས་འཇུག །བློ་ཐེ་ཚོམ་དང་བྲལ་ན་ཅི་བསམ་འགྲུབ། །ཅེས་གསུངས་པས་དཀོན་མཆོག་
གསུམ་ལ་དད་པ་རབ་གཅིག་ཡོད་ན་བྱིན་རླབས་རབ་ཅིག་འཇུག་པ་དང་། དད་པ་འབྲིང་ཅིག་ལས་
མེད་ན་བྱིན་རླབས་འབྲིང་ཅིག་ལས་མི་འཇུག་པ་དང་། དད་པ་ཐ་མ་ཅིག་ལས་མེད་ན་བྱིན་རླབས་
ཐ་མ་ཅིག་ལས་མི་འཇུག་པ་དང་། དད་པ་གཏན་ནས་མེད་ན་བྱིན་རླབས་གཏན་ནས་ཞུགས་ཐུབ་པ་
མ་རེད། དེས་རྒྱུ་མཚན་གྱིས། དད་པ་མེད་པའི་མི་རྣམས་ལ། །དཀར་པོའི་ཆོས་ནི་མི་འབྱུང་ངོ༌། །
ས་བོན་མེ་ཡིས་ཚིག་པ་ལ། །མྱུ་གུ་སྔོན་མོ་ཇི་བཞིན་ནོ། །གསུངས་པ་ལྟ་བུ་ཡིན་ནོ། །
བདེ་བ་ཅན་དུ་སྐྱེ་བའི་རྒྱུ་བཞི་པོ་གང་ཡིན་ན། རྟེན་ཚོགས་ཞིང་གསལ་འདེབས་ཏེ། མགོན་པོ་འོད་དཔག་
མེད་ལ་ཡིད་ཆེས་ཕྱིར་མི་ལྡོག་པའི་དད་པ་བསྐྱེད་པ་དང་། རྒྱུ་ཚོགས་གསོག་སྒྲིབ་སྦྱོང་སྟེ། ཡན་ལག་
བདུན་པའི་སྒོ་ནས་ཚོགས་བསག་པ་དང་། གྲོགས་བྱང་ཆུབ་སེམས་བསྐྱེད་དེ། སེམས་བསྐྱེད་པའི་ཆོ་ག་
ལ་བརྟེན་ནས་བྱང་སྡོམ་ལེན་པ་དང་། རྐྱེན་སྨོན་ལམ་རྣམ་དག་སྟེ། ཞིང་ཁམས་དེར་སྐྱེ་བར་འདུན་པའི་
སྒོ་ནས་རྟག་ཏུ་སྨོན་ལམ་འདེབས་པ་སྟེ་བཞི་པོ་ཡིན། དེ་ལྟ་བུའི་རྒྱུ་བཞི་པོ་ཆ་ཚང་བའི་སྒོ་ནས་བདེ་བ་
ཅན་དུ་སྐྱེ་བའི་རྒྱུ་བསྒྲུབ་ན་བདེ་བ་ཅན་དུ་སྐྱེ་བའི་ཁུངས་ཀྱང་། འཕགས་པ་འོད་དཔག་མེད་ཀྱི་
བཀོད་པ་ཞེས་བྱ་བ་ཐེག་པ་ཆེན་པོའི་མདོ་སྡེ་ལས། ཀུན་དགའ་བོ་སེམས་ཅན་གང་དག་ཁ་ཅིག་ནི་
དེ་བཞིན་གཤེགས་པ་དེ་རྣམ་པས་ཡང་དང་ཡང་དུ་ཡིད་ལ་བྱེད་པ་དང་། དགེ་བའི་རྩ་བ་མང་པོ་
དཔག་ཏུ་མེད་པ་བསྐྱེད་པ་དང་། བྱང་ཆུབ་ཏུ་སེམས་ཡོངས་སུ་བསྔོས་ཏེ། འཇིག་རྟེན་གྱི་ཁམས་དེར་
སྐྱེ་བར་སྨོན་ལམ་འདེབས་པ་དེ་དག་འཆི་བའི་དུས་ཉེ་བར་གནས་པ་ན་དེ་བཞིན་གཤེགས་པ་
125



ལས་འབྲས་ཀྱི་གསང་ལམ།
དགྲ་བཅོམ་པ་ཡང་དག་པར་རྫོགས་པའི་སངས་རྒྱས་འོད་དཔག་མེད་དེ་དགེ་སློང་གི་ཚོགས་དུ་མས་
ཡོངས་སུ་བསྐོར་ཅིང་མདུན་གྱིས་བལྟས་ནས་བཞུགས་པར་འགྱུར་ཏེ། དེ་དག་གིས་བཅོམ་ལྡན་འདས་
འོད་དཔག་མེད་དེ་མཐོང་ནས་རབ་ཏུ་དྭངས་པའི་སེམས་ཀྱིས་ཤི་འཕོས་ཏེ། འཇིག་རྟེན་གྱི་ཁམས་
བདེ་བ་ཅན་དུ་སྐྱེ་བར་འགྱུར་རོ། ། ཞེས་གསུངས་སོ། །རྒྱུ་བཞི་པོ་དེ་ཡང་དོན་བསྡུ་ན། སངས་རྒྱས་ལ་
དད་པ་དང་། ཞིང་ཁམས་སུ་སྐྱེ་བར་འདུན་པ་གཉིས་གལ་ཆེ་ཞིང་། དེ་གཉིས་དང་ལྡན་ན་ཞིང་དེར་
སྐྱེ་བར་བསྟན་པ་མདོ་དེ་ལས། ཀུན་དགའ་བོ། སེམས་ཅན་གང་དག་དེ་བཞིན་གཤེགས་པ་དེ་ཐ་ན་
སེམས་བསྐྱེད་པ་གཅིག་ཙམ་རྗེས་སུ་དྲན་པར་བྱེད་ཅིང་། སངས་རྒྱས་ཀྱི་ཞིང་དེར་སྐྱེ་བར་ཡང་འདོད་ལ།
ཆོས་ཟབ་མོ་དག་འཆད་པ་ན་དཀའ་བ་ཐོབ་ཅིང་སྒྱིད་ལུག་པ་མེད་ལ། མི་འགོང་། མི་ཞུམ་ཞིང་ཐ་ན་
སེམས་བསྐྱེད་པ་གཅིག་ཙམ་དེ་བཞིན་གཤེགས་པ་འོད་དཔག་མེད་དེ་ཡིད་ལ་བྱེད་དེ། འདོད་པ་ཡང་
བསྐྱེད་ན་དེ་དག་རྨི་ལམ་ན་དེ་བཞིན་གཤེགས་པ་འོད་དཔག་མེད་དེ་མཐོང་ཞིང་། འཇིག་རྟེན་གྱི་
ཁམས་བདེ་བ་ཅན་དེར་སྐྱེ་བར་འགྱུར། བླ་ན་མེད་པ་ཡང་དག་པར་རྫོགས་པའི་བྱང་ཆུབ་ལས་ཕྱིར་མི་
ལྡོག་པར་འགྱུར་རོ། །ཞེས་ལུང་དང་བཅས་ཏེ་གསུངས་སོ། །སྤྱིར་འཕགས་པ་མ་ཟད་བདག་ཅག་གི་
སྟོན་པ་ཤཱཀྱའི་རྒྱལ་པོས་འོད་མདོ་སོགས་ལས་བདེ་བ་ཅན་དུ་སྐྱེ་བའི་རྒྱུ་ཚོགས་སྒྲུབ་ཚུལ་རྣམས་
ཅི་བཞིན་དུ་སྒྲུབ་ཤེས་པའི་ལྷ་དང་། མི་དང་། གནོད་སྦྱིན་དང་། དྲི་ཟ་ལ་སོགས་པ་སོ་སོའི་སྐྱེ་བོ་
རང་བཞིན་དགེ་བ་ལ་བཀོལ་དུ་རུང་བ་ཡན་ཆད་ཀྱིས་ཀྱང་སངས་རྒྱས་ཀྱི་ཞིང་དེར་སྐྱེ་བའི་རྒྱུ་ཚོགས་
རྣམས་བསྒྲུབ་ན་འགྲུབ་པ་ཡིན་ཏེ། འོད་མདོ་ལས། བཅོམ་ལྡན་འདས། གལ་ཏེ་བདག་བྱང་ཆུབ་
འཐོབ་པའི་ཚེ་སངས་རྒྱས་ཀྱི་ཞིང་གྲངས་མ་མཆིས་དཔག་ཏུ་མ་མཆིས་པ་དག་ན། སེམས་ཅན་
གང་དག་གིས་བདག་གི་མིང་ཐོས་ནས་སངས་རྒྱས་ཀྱི་ཞིང་དེར་སྐྱེ་བར་བགྱི་བའི་སླད་དུ་སེམས་
གཏོང་ཞིང་། དགེ་བའི་རྩ་བ་རྣམས་ཀྱང་ཡོངས་སུ་བསྔོ་བར་བགྱིད་ན་མཚམས་མ་མཆིས་པ་བགྱིད་པ་
དང་། དམ་པའི་ཆོས་སྤོང་བའི་སྒྲིབ་པས་བསྒྲིབས་པའི་སེམས་ཅན་རྣམས་མ་གཏོགས་པར་དེ་དག་
ཐ་ན་སེམས་བསྐྱེད་པའི་འགྱུར་བ་བཅས་སངས་རྒྱས་ཀྱི་ཞིང་དེར་སྐྱེ་བར་མ་གྱུར་པ་དེ་སྲིད་དུ་བདག་
126



ས་སམ
—– ལས་འབྲས་ཀྱི་གསང་ལམ།
བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་འཚང་རྒྱ་བར་མི་བགྱིའོ། །
ཞེས་སེམས་ཅན་གང་ཞིག་གིས་མཚམས་མེད་པའི་ལས་དང་། དམ་པའི་ཆོས་སྤོང་བའི་ལས་ངན་
མི་བསག་པར་ཡིད་གཉིས་ཐེ་ཚོམ་སྤུ་ཙམ་མེད་པར་མགོན་པོ་འོད་དཔག་མེད་ལ་དད་གུས་ཕྱིར་མི་
ལྡོག་པའི་གསོལ་བ་བཏབ་ཅིང་དེར་སྐྱེ་བའི་སྨོན་ལམ་ཡང་ཡང་བཏབ་ན་དངོས་སམ་ཉམས་སྣང་ངམ།
རྨི་ལམ་དུའང་རུང་སྟེ་འོད་དཔག་མེད་པའི་ཞལ་མཇལ་བ་སོགས་བྱུང་ལ། གལ་ཏེ་ཞལ་དངོས་སུ་
མ་མཇལ་ན་ཡང་རུང་སྟེ། རྒྱུན་ཆགས་སུ་གསོལ་བ་འདེབས་ནུས་ན་ཉིན་པར་འཇིགས་སྐྲག་སྐྱེ་བའི་
སྐབས་བྱུང་ཚེ་འོད་དཔག་མེད་ལྷང་ངེར་དྲན་ཐུབ་འོང་། དེ་ལྟར་དྲན་ཐུབ་ན་མཚན་མོ་རྨི་ལམ་
སྐབས་སུ་འཇིགས་སྐྲག་གང་བྱུང་ལ་སངས་རྒྱས་དེ་དྲན་ཐུབ། དེ་ལྟར་དྲན་ཐུབ་པ་ན་ནམ་ཞིག་
རང་ཉིད་འཆི་བའི་སྐབས་སུ་མགོན་པོ་འོད་དཔག་མེད་ལྷག་གེར་དྲན་ཐུབ་ངེས་ཅན་ཡིན། དེ་ལྟར་
དྲན་ན་རང་ལ་འཆི་ནད་ཀྱིས་ཟིན་ཏེ། ཕྱི་དབུགས་ཁྲོག་གེར་ཆད་ནས་ནང་དབུགས་མ་ཆད་པའི་
སྐབས་དེར། སྤྲུལ་བའི་འོད་དཔག་མེད་འཁོར་ཚོགས་དང་བཅས་པ་བཀྲ་ལམ་མེར་རང་གི་སྤྱན་སྔར་བྱོན།
དེ་ལྟར་བྱོན་པ་རང་གི་མངོན་སུམ་དུ་མཐོང་སྟེ། སངས་རྒྱས་ཀྱི་བྱིན་རླབས་དང་རང་གི་མོས་སྟོབས་
ཀྱིས་ལས་ངན་གྱི་སྒྲིབ་པ་དང་འཇིགས་སྐྲག་འཁྲུལ་སྣང་ཐམས་ཅད་བསལ་ཏེ། དད་པ་དང་འདུན་
པའི་སེམས་གསལ་བ་རབ་ཀྱི་མཐར་ཐུག་པ་ཞིག་མངོན་དུ་འགྱུར་འོང་ལ། དེའི་ཚེ་མགོན་པོ་འོད་དཔག་
མེད་ཀྱིས་རིགས་ཀྱི་བུ་ཁྱོད་ནུབ་ཕྱོགས་བདེ་བ་ཅན་དུ་འགྲོ་རན་པ་ཡིན། ཞེས་གསུངས་ཙ་ན། ནང་དབུགས་
ཀྱང་འཇའ་ཡལ་བ་བཞིན་དུ་ཡལ་ནས་འཇའ་ཚོན་སྣ་ལྔའི་དར་ལམ་བརྒྱུད་དེ་མིག་འཕྲུལ་ལྟ་བུའི་
ཡུན་ལ་བདེ་བ་ཅན་དུ་འགྲོ་བ་ཡིན་ནོ། །འདི་ལ་སྲིད་པ་བར་དོ་ཤར་མི་དགོས་གསུངས། སྤྱིར་སེམས་
ཅན་སུ་ཡིན་ཡང་བར་སྲིད་མི་འགྲུབ་པ་མི་སྲིད་ཀྱང་། མི་དགེ་བའི་ལས་སྟོབས་ལྡན་བསགས་པས་
བར་དོ་མེད་པར་ངན་སོང་དུ་སྐྱེ་བ་མཚམས་མེད་པའི་ལས་བསགས་པ་ལྟ་བུ་དང་། དགེ་བའི་ལས་
སྟོབས་ལྡན་བསགས་པས་བར་དོ་མེད་པར་དག་པའི་ཞིང་དུ་སྐྱེ་བ་བདེ་བ་ཅན་དུ་སྐྱེ་བའི་རྒྱུ་སྒྲུབ་པ་
ལྟ་བུ་ཡིན་ནོ། །
127



ལས་འབྲས་ཀྱི་གསང་ལམ།
འཕགས་པ་བདེ་ཅན་གྱི་བཀོད་མདོ་ལས། ཤཱ་རིའི་བུ་རིགས་ཀྱི་བུའམ་རིགས་ཀྱི་བུ་མོ་གང་གིས་
བཅོམ་ལྡན་འདས་དེ་བཞིན་གཤེགས་པ་ཚེ་དཔག་མེད་དེའི་མཚན་ཐོས་ལ་ཐོས་ནས་ཀྱང་ཡིད་ལ་
བྱེད་ཅིང་ནུབ་གཅིག་གམ། ནུབ་གཉིས་སམ། ནུབ་གསུམ་མམ། ནུབ་བཞི་འམ། ནུབ་ལྔ་འམ། ནུབ་
དྲུག་གམ། ནུབ་བདུན་དུ་གཡེང་བ་མེད་པའི་སེམས་ཀྱིས་ཡིད་ལ་བྱེད་ན། རིགས་ཀྱི་བུའམ་རིགས་ཀྱི་
བུ་མོ་དེ་འཆི་བའི་དུས་ཀྱི་ཚེ་ཕྱིན་ཅི་ལོག་མེད་པའི་སེམས་ཀྱིས་འཆི་བའི་དུས་བྱས་ནས། འཆི་བའི་
དུས་བྱས་པ་དེ་དེ་བཞིན་གཤེགས་པ་འོད་དཔག་མེད་ཉན་ཐོས་ཀྱི་དགེ་འདུན་གྱིས་ཡོངས་སུ་བསྐོར་ཅིང་
བྱང་ཆུབ་སེམས་དཔའི་ཚོགས་ཀྱིས་མདུན་གྱིས་བལྟས་པའི་མདུན་ན་བཞུགས་པ་བཅོམ་ལྡན་འདས་
དེ་བཞིན་གཤེགས་པ་འོད་དཔག་མེད་དེའི་སངས་རྒྱས་ཀྱི་ཞིང་འཇིག་རྟེན་གྱི་ཁམས་བདེ་བ་ཅན་དུ་
སྐྱེ་བར་འགྱུར་རོ། །ཞེས་དང་། འཆི་མེད་རྔ་སྒྲ་ལས། བདེ་བ་ཅན་གྱི་འཇིག་རྟེན་ཁམས། །དེ་ན་
རྫོགས་པའི་སངས་རྒྱས་བཞུགས། །དེ་བཞིན་གཤེགས་པ་ཚེ་དཔག་མེད། །སུ་ཞིག་དེ་ཡི་མཚན་བརྗོད་ན། །
དེ་ནི་དེ་རུ་སྐྱེ་བར་འགྱུར། །ཞེས་སངས་རྒྱས་ཚེ་དཔག་མེད་ཀྱི་མཚན་བརྗོད་པས་ཀྱང་ཞིང་དེར་སྐྱེ་བར་
གསུངས་པས་ན། ཞིང་དེར་སྐྱེ་བའི་ཐབས་སུ་རྒྱུ་བཞི་པོ་བསྒྲུབ་ན་ཅིའི་ཕྱིར་དུ་མི་སྐྱེ་རྒྱལ་བ་རྫོགས་པའི་
སངས་རྒྱས་ཀྱིས་ནི་ནམ་ཡང་རྫུན་གསུངས་བའི་གོ་སྐབས་ག་ལ་ཡོད་དེ། མདོ་ལས། ས་འདི་རི་དང་
ནག་ཚལ་དང་བཅས་པ་མཁའ་ལ་འགྲོ་ཡང་སྲིད། ཉི་མ་ཟླ་བ་སྐར་མ་དང་བཅས་པ་ས་ལ་ལྟུང་ཡང་སྲིད།
རྒྱ་མཚོ་ཆེན་པོ་སྐམས་ཀྱང་སྲིད། འོན་ཀྱང་སངས་རྒྱས་བཅོམ་ལྡན་འདས་ཀྱིས་ནི་ནམ་ཡང་རྫུན་
གསུངས་པ་མི་སྲིད་དོ། །གསུངས་པ་དང་། དཔལ་ལྡན་ཆོས་ཀྱི་གྲགས་པས། འབྲས་མེད་ཕྱིར་ན་
བརྫུན་མི་གསུངས། །ཞེས་པ་ལྟ་བུ་ཡིན། འོད་མདོ་ལས། ཐ་ན་སེམས་བསྐྱེད་པ་གཅིག་ཙམ་གྱིས་
དེ་བཞིན་གཤེགས་པ་འོད་དཔག་མེད་ཡིད་ལ་བྱེད་ཅིང་། འདོད་པ་ཡང་སྐྱེད་ན་དེ་དག་རྨི་ལམ་ན་
དེ་དེ་བཞིན་གཤེགས་པ་འོད་དཔག་མེད་དེ་མཐོང་ཞིང་འཇིག་རྟེན་གྱི་ཁམས་བདེ་བ་ཅན་དེར་སྐྱེ་བར་
འགྱུར། བླ་ན་མེད་པ་ཡང་དག་པར་རྫོགས་པའི་བྱང་ཆུབ་ལས་ཕྱིར་མི་ལྡོག་པར་ཡང་འགྱུར་རོ། །
ཞེས་སངས་རྒྱས་ཡིད་ལ་བྱེད་པ་ལན་གཅིག་གིས་ཀྱང་ཞིང་དེར་སྐྱེ་བ་དང་། གོང་དུ་དྲངས་པའི་འོད་
124



ལས་འབུས་ཀྱི་གསང་ལམ།
།
མདོར། སེམས་བསྐྱེད་པའི་འགྱུར་བ་བཅས་ཞིང་དེར་སྐྱེ་བ་དང་། བདེ་བ་ཅན་གྱི་བཀོད་པའི་མདོར།
ནུབ་གཅིག་ནས་བདུན་གྱི་བར་དུ་གཡེང་བ་མེད་པའི་སེམས་ཀྱིས་ཚེ་དཔག་མེད་ཡིད་ལ་བྱེད་པས་
ཞིང་དེར་སྐྱེ་བ་དང་། འཆི་མེད་རྔ་སྒྲ་ལས། ཞག་བཅུ་འདས་པའི་དུས་སུ་དེ་བཞིན་གཤེགས་པ་
ཚེ་དཔག་མེད་མཐོང་བར་འགྱུར་རོ། །ཞེས་པ་ལ་སོགས་པའི་བཤད་པའི་རྣམ་གྲངས་འགའ་རེ་
ཡོད་ནའང་སེམས་ལན་གཅིག་བསྐྱེད་པ་ནི་རྒྱུ་ཚོགས་སྒྲུབ་པའི་མ་མཐའི་ཡུན་ཚད་དང༌། ཞག་
བདུན་ནམ་བཅུ་སོགས་ནི་རྒྱུ་ཚོགས་སྒྲུབ་པའི་རིང་མཐའི་ཡུན་ཚད་དུ་གསུངས་པ་ཡིན་ནོ། འོད་མདོ་ལས།
མི་ཕམ་པ་དེ་ལྟར་ན་ངས་དེ་བཞིན་གཤེགས་པའི་མཛད་པ་དེ་བྱས་པ་ཡིན་ཏེ། ཁྱོད་ཀྱང་ཐེ་ཚོམ་
མེད་པར་བརྩོན་པར་གྱིས་ཤིག །སངས་རྒྱས་ཀྱི་ཡེ་ཤེས་ཆགས་པ་མེད་ཅིང་སྒྲིབ་པ་མེད་པ་ལ། སོམ་ཉི་
མ་ཟ་ཞིག །རྣམ་པ་ཐམས་ཅད་ཀྱི་མཆོག་དང་ལྡན་པའི་རིན་པོ་ཆེའི་བཙོན་རར་ཆུད་ཏ་རེ། ཞེས་གསུངས་
པས་ཨེ་སྐྱེ་མི་སྐྱེའི་ཐེ་ཚོམ་ཙམ་ཡང་མེད་ན་ཞིང་དེར་སྐྱེ་བ་སངས་རྒྱས་ཀྱི་ཡེ་ཤེས་དང་ཡོན་ཏན་གྱི་
མཐུ་བསམ་གྱི་མི་ཁྱབ་པ་ཡིན་པས་ཞིང་དམ་པའི་མཐུ་དེས་ནི་སོ་སྐྱེས་རང་ག་བའི་སེམས་རྒྱུད་ཀྱི་
དགེ་བ་ཡང་རྣམ་པར་དག་པའི་ཞིང་ཁམས་བདེ་བ་ཅན་སོགས་སུ་འཕེན་པའི་རྒྱུ་རུ་འགྱུར་འགྲོ་བ་
ཡང་རྒྱལ་བ་རྫོགས་པའི་སངས་རྒྱས་བཅོམ་ལྡན་འདས་ཀྱི་ཐུགས་རྗེའི་མཐུ་བསམ་གྱི་མི་ཁྱབ་པ་དང་།
དེ་ལ་ཤེས་རབ་དང་དད་པའི་སྟོབས་ཀྱིས་ཡིད་ཆེས་པ་ལ་སོགས་པ་ཚོགས་པའི་རྟེན་འབྲེལ་གྱི་མཐུས་
དང་། རྒྱལ་བ་འོད་དཔག་མེད་དང་སྟོན་པ་ཤཱཀྱའི་རྒྱལ་བོ་སོགས་སངས་རྒྱས་དང་ཆོས་དང་དགེ་འདུན་
དཀོན་མཆོག་གི་ཡོན་ཏན་དང་བྱིན་རླབས་བསམ་གྱི་མི་ཁྱབ་པ་སོགས་ནང་འཛོམ་ན་འབྲས་བུ་ཞིང་
ཁམས་བདེ་བ་ཅན་དུ་སྐྱེ་བར་འགྱུར་བ་ཡིན་པས་ཐེ་ཚོམ་མེད་པར་སྐྱེ་འགྲོ་བ་ཆོས་ཉིད་ཡིན། ལ་ལ་
ཞིག་གིས་བཤད་ན་སོ་སོའི་སྐྱེ་བོའི་དགེ་རྩ་མཐུ་ཆུང་བ་དང་། འཕགས་ས་མ་ཐོབ་པར་བདེ་བ་ཅན་དུ་
མི་སྐྱེ་ཚུལ་མང་དུ་གསུངས་མོད། འོན་ཀྱང་དེ་དག་ལ་དགོངས་པ་དང་དགོངས་གཞི་ཁྱད་པར་བ་རེ་ཡོད་ཀྱི་
སོ་སྐྱེ་ཡིན་ཡང་མཚམས་མེད་དང་ཆོས་སྤང་གི་ལས་མ་བསག་པར་ཆ་རྐྱེན་གཞན་རྣམས་ཚང་ན་སྐྱེ་
དེ་དག་ལ་དགོངས་པ་དང་དགོངས་གཞི་ཁྱད་པར་བ་རེ་ཡོད་ཀྱི་སོ་སྐྱེ་ཡིན་ཡང་མཚམས་མེད་དང་
ཆོས་སྤང་གི་ལས་མ་བསག་པར་ཆ་རྐྱེན་གཞན་རྣམས་ཚང་ན་སྐྱེ་ཚུལ་འོད་མདོའི་དགོངས་པ་ཡིན་པ་
129



ལས་འབྲས་ཀྱི་གསང་ལམ།
མཁས་བླུན་སུ་ཞིག་གིས་བལྟས་ན་གསལ་འདུག །མི་ཕམ་པས། དེའི་ཕྱིར་ཞིང་དེའི་བྱང་ཆུབ་སེམས་
དཔའ་རྣམས་དང་སྐལ་བ་མཉམ་པའི་ཡོན་ཏན་རང་སྟོབས་ཀྱིས་སྒྲུབ་པ་ལ་བསྐལ་བ་གྲངས་མེད་ཀྱི་
སྦྱང་བ་སྔོན་དུ་འགྲོ་དགོས་ཀྱང་། འདིར་དད་པ་དང་འདུན་པའི་སྐལ་བ་ཅན་དག་ལ་བདེ་བར་
གཤེགས་པ་འོད་དཔག་ཏུ་མེད་པའི་སྔོན་གྱི་སྨོན་ལམ་དང་ཡེ་ཤེས་བསམ་གྱི་མི་ཁྱབ་པའི་མཐུས།
ཅོ་ནས་དྲངས་བ་བཞིན་དུ་ཐུགས་རྗེ་ཆེན་པོས་ཚན་གྱིས་ཞིང་དེར་དྲངས་བར་གྱུར་ནས་ཡོན་ཏན་
རྒྱ་ཆེན་པོ་ལ་རང་དབང་འབྱོར་བ་ནི་དཔེ་ཇི་ལྟར་ཚེགས་ཀྱི་འཚོ་བའི་དབུལ་པོ་དག་གིས་ཡུན་རིང་
པོའི་རྙེད་པ་རྣམས་ཀྱིས་ཀྱང་། ནོར་བུ་རིན་པོ་ཆེ་དང་འཕྲད་པ་ཙམ་གྱིས་ཐོབ་པའི་འབྱོར་བ་ལ་
ཆར་ཡང་བསྐྲུན་པར་མི་ནུས་པ་བཞིན་ནོ། །ཞེས་གསུངས། འོད་དཔག་མེད་ཀྱི་མཚན་ལན་གཅིག་
བརྗོད་པའི་ཕན་ཡོན་ཀྱང་དགེ་བ་གཞན་གང་གིས་ཀྱང་འགྲན་དུ་མེད་དེ། འོད་མདོ་ལས། གང་གིས་
ཕྲ་རབ་རྡུལ་སྙེད་འཇིག་རྟེན་ཁམས། །བཤིགས་ཅིང་བཏགས་ཏེ་རྡུལ་དུ་བྱས་གྱུར་པ། །དེ་བས་མང་བའི་
འཇིག་རྟེན་ཁམས་ཀྱི་རྣམས། །རིན་ཆེན་བཀང་སྟེ་སྦྱིན་པ་བྱིན་པས་ནི། །གང་གིས་དཔག་ཏུ་མེད་པའི་
འོད་མཚན་དང་། །བདེ་བ་ཅན་གྱི་ཡོན་ཏན་ཁྱད་འཕགས་རྣམས། །ཐོས་ནས་དགའ་སྟེ་ཐལ་མོ་སྦྱོར་
བྱེད་པ། །བསོད་ནམས་འདི་ཡི་ཆར་ཡང་འགྱུར་མ་ཡིན། །ཞེས་གསུངས་སོ། ། གལ་ཏེ་ཐེ་ཚོམ་དང་
བཅས་པའི་སྒོ་ནས་སངས་རྒྱས་འོད་དཔག་མེད་ཀྱི་མཚན་ཐོས་པ་དང་། སེམས་དང་བ་བསྐྱེད་པས་ཀྱང་
བདེ་བ་ཅན་དུ་སྐྱེ་ནུས་ཀྱང་། ལོ་ལྔ་བརྒྱར་མེ་ཏོག་པདྨོའི་མངལ་ན་གནས་ནས་སངས་རྒྱས་མཐོང་བ་དང་།
དངོས་སུ་ཆོས་མཉན་པ་ལ་སོགས་པ་མི་འབྱུང་ཚུལ་ཡང་། འོད་མདོ་ལས་མང་དུ་གསུངས་ཡོད་རྒྱུ་རེད།
མཁས་གྲུབ་ཀརྨ་ཆགས་མེད་ཀྱིས། མི་སྐྱེ་དོགས་པའི་ཐེ་ཚོམ་གྱིས། །ལོ་གྲངས་ལྔ་བརྒྱའི་བར་དག་ཏུ། །
ནང་དེར་བདེ་སྐྱིད་ལོངས་སྤྱོད་ལྡན། །སངས་རྒྱས་གསུང་ནི་ཐོས་ན་ཡང་། །མེ་ཏོ་ཁ་ནི་མི་ཕྱེ་བས། །
སངས་རྒྱས་ཞལ་མཇལ་འཕྱི་བའི་སྐྱོན། །ཞེས་གསུངས་ཨོས་ཡོད། རྣམ་པ་ཀུན་ཏུ་རང་གི་རྙེད་པ་དང་
བཀུར་སྟི་ལ་ཆགས་པ་སོགས་བསམ་སྦྱོར་ངན་པ་སྤངས་ཏེ། སེམས་ཅན་ཐམས་ཅད་སངས་རྒྱས་ཀྱི་
ཞིང་བདེ་བ་ཅན་དུ་སྐྱེ་བའི་རྒྱུ་ཚོགས་སུ་ཞེ་ཐག་པ་ནས་དམིགས་ཏེ་གཞན་ལ་འོད་མདོ་སོགས་ཀྱི་
དོན་བཤད་པ་དང། དེ་དག་གི་ལུང་རྣ་ལམ་དུ་ཐོས་པར་བྱེད་པ་དང་། བདེ་བ་ཅན་གྱི་ཞིང་གི་
130



，
་
ལས་འབྲས་ཀྱི་གསང་ལམ།
བཀོད་པ་དང་། འོད་དཔག་མེད་ཀྱི་མཚན་འདོན་པ་དང་། བཟུང་བ་དང་ཡིད་ལ་སེམས་སུ་འཇུག་པ་
དང༌། བདེ་བ་ཅན་དུ་སྐྱེ་བའི་རྒྱུར་ཚུལ་ཁྲིམས་བསྲུང་བ་སོགས་དགེ་བའི་རྩ་བ་སྒོ་དུ་མ་ནས་སྒྲུབ་ཏུ་
གཞུག་པ་དང་། ཐ་ན་དུད་འགྲོ་སོགས་ཀྱི་རྣ་ལམ་དུ་མདོ་དང་མཚན་བསྒྲགས་པ་དང་། འོད་མདོ་དང་
འོད་དཔག་མེད་ཀྱི་མཚན་འདོན་ནས་བསྔགས་པའི་ཕྱེ་མ་གཞན་གྱི་ལུས་ལ་གཏོར་བ་དང་། འོད་དཔག་
མེད་ཀྱི་སྐུ་དང་མདོའི་ཡིག་འབྲུ་མིག་ལམ་དུ་སྟོན་པ་དང་། དེ་དག་གི་རླུང་གིས་ཕོག་པར་བྱེད་པ་
ཡན་ཆད་པོ་མ་འོངས་པ་ན་བདེ་བ་ཅན་དུ་སྐྱེ་བའི་རྒྱུ་རུ་འགྱུར་ཚུལ་མང་དུ་གསུངས་ཡོད་པ་ཡིན་ན།
རང་གི་དངོས་སུ་བདེ་བ་ཅན་དུ་སྐྱེ་བའི་རྒྱུ་བཞི་ཆ་ཚང་བ་ཞིག་སྒྲུབ་ན་སྐྱེ་ངེས་པ་ཅན་ཡིན་རྒྱུ་རེད།
བདེ་བ་ཅན་དུ་སྐྱེ་བའི་རྒྱུ་བཞི་ག་སྒྲུབ་ནའང་ད་དུང་ཨེ་སྐྱེ་མི་སྐྱེ་བསམ་པའི་ཐེ་ཚོམ་འབྱུང་ན་རང་
བདེ་བ་ཅན་དུ་སྐྱེ་བའི་བར་ཆད་བདུད་ཀྱིས་བྱེད་པ་ཡིན་པའི་རྟགས་སུ་འདུག་པས་ཐེ་ཚོམ་ཟ་མི་
དགོས་པའི་གནས་ཤིག་ལ་ཐེ་ཚོམ་བྱེད་གི་མ་འདུག །རང་གི་དད་འདུན་དང་དེ་བཞིན་གཤེགས་པའི་
ཐུགས་རྗེ་མཐུ་བཙན་པོ་གཉིས་ནང་འཛོམས་ན། འབྲས་བུ་ཞིང་ཁམས་བདེ་བ་ཅན་དུ་སྐྱེ་བར་འགྱུར་
བ་ལ་བསླུ་བ་ག་ལ་ཡོད་དེ། མ་ཚང་མེད་པའི་རྒྱུ་ཡིན་པའི་ཕྱིར་ཏེ། ། དཔལ་ལྡན་ཆོས་ཀྱི་གྲགས་པས།
མ་ཚང་མེད་རྒྱུ་དེ་ལ་ནི། །འབྲས་བུ་གང་གིས་ལྡོག་པར་འགྱུར། །ཞེས་གསུངས་སོ། །
དེ་ནས་གུང་ཐང་བསྟན་པའི་སྒྲོན་མེས། ཀུན་སྤྱོད་གཙང་མ་གཞན་གྱི་ཡིད་དུ་འཐད། །སྨྲ་བ་ཉུང་བས་
ཕོག་ཐུག་གཡེང་བ་མེད། །དད་བརྩོན་དྲན་ཤེས་བརྟན་པོའི་ཉིན་རེ་བཞིན། །ཡོན་ཏན་ཡར་ངོའི་ཟླ་ལྟར་
འཕེལ་བར་འགྱུར། །གསུངས་པ་དང་། འབྲོམ་སྟོན་པ་རྒྱལ་བའི་འབྱུང་གནས་ཀྱིས། །ལས་དང་བྱ་བ་
ཇི་ལྟར་བྱེད་ན་ཡང་། །མཛད་སྤྱོད་ཐམས་ཅད་མི་དང་མཐུན་པར་མཛོད། །ཅེས་གསུངས་པ་ལྟར་དུ་
དུས་དང་རྣམ་པ་ཀུན་ཏུ་མཐོན་པོ་ལ་ཕྲག་དོག་དང་། བར་མ་ལ་འགྲན་སེམས། དམན་པ་ལ་བརྙས་སྨོད་
སོགས་མི་བྱེད་པར། བསམ་པ་དང་སྤྱོད་པ་གཞན་ལ་བསྟེན་ནས་ཁ་ཞུང་ཁོག་ཡངས། ཚོད་ཟིན་ཚུགས་ཐུབ།
བསམ་བཟང་སྤྱོད་ཞིབ་སོགས་བྱེད་ན་མགོན་སྐྱབས་ལྷ་ཡིས་མཛད། བསྟོད་བསྔགས་མི་ཡིས་བྱེད་
འོང་བས་དེ་ལུགས་ཐུགས་ལ་འཇགས་པར་འཚལ། དངུལ་ཆུ་དྷརྨ་ཆོས་བཟང་གིས། ཐག་རིང་
གཉེན་ལས་ཁྱིམ་མཚེས་དགྲ་བོ་ཡང་། །དགའ་ཞེས་གནའ་བོའི་ངག་ལས་འབྱུང་བ་བཞིན། །ཡུལ་མི་
131



ལས་འབྲས་ཀྱི་གསང་ལམ། —————
ཁྱིམ་མཚེས་རང་ལྟོས་འཁོར་འབངས་དང་། །གཉོམ་ཆུང་ཀུན་ལ་ཕན་པ་གང་ཐོགས་མཛོད། །
ཅེས་གསུངས་པ་ལྟར་དུ་རང་གི་ཕ་མ་དང་ཉེ་དུ། ཡུལ་མི་གྲོང་རོགས་རྣམས་ལ་དུས་ཀུན་ཏུ་ཕན་རེ་
ཨེ་ཐོགས་ལྟོས། ཕན་བཏགས་པ་དེ་ཡང་རྒྱུ་བྱིན་ཟས་བྱིན་ཙམ་གྱིས་ཕན་མི་ཐོགས། དམ་པའི་ཆོས་ཀྱི་
སྒོ་ནས་ཕན་བཏགས་ན་ཕན་བཏགས་པ་ཐམས་ཅད་ཀྱི་མཆོག་ཡིན་ཏེ། ཇོ་བོ་རྗེ་དཔལ་ལྡན་ཨ་ཏི་ཤས།
ཕན་བཏགས་པའི་མཆོག་ཆོས་ལ་བཙུད་པ་ཡིན། ཕན་ཐོགས་པའི་མཆོག་ཆོས་ལ་བློ་སྣ་འགྱུར་བ་ཡིན།
གསུངས་པ་དང་། དགེ་བཤེས་ཕོ་ཆུང་བའི་ཞལ་ནས། ཟང་ཟིང་མང་པོས་ཕན་བཏགས་པ་ལས།
ཆོས་ཀྱི་ཕན་བཏགས་ན་བཏགས་ཚབས་ཆེ། ཞེས་གསུངས་པ་བཞིན་དུ་དེ་རྣམས་ལ་བླ་མ་དཀོན་མཆོག་
གསུམ་ལ་སྐྱབས་སུ་འགྲོ་བ་དང་། དགེ་སྒྲུབ་སྡིག་སྤོང་བྱེད་པ་ལ་སོགས་པའི་བློ་ཁ་དགེ་བའི་ཕྱོགས་སུ་
བསྒྱུར་ཅི་ཐུབ་བྱེད་རྒྱུ་གལ་ཆེའོ། །
ཁྱད་པར་དུ་རང་དང་རིགས་མཐུན་པའི་མི་ཙམ་དུ་མ་ཟད། སུ་ལ་སྐྱབས་དང་མགོན་མེད་པ། གང་ལ་
དཔུང་གཉེན་དང་རེ་ལྟོས་མེད་པའི་ཐ་ན་འབུ་སྲིན་ཕྲ་བ་ཡན་ཆད་པོའི་ལུས་དང་སེམས་ཀྱི་སྡུག་
བསྔལ་བསལ་འདོད་ཀྱི་སྙིང་རྗེ། དེ་དག་གི་སྡུག་བསྔལ་རང་གིས་ལེན་འདོད་ཀྱི་བྱང་ཆུབ་ཀྱི་སེམས་
གཉིས་ནི་ནམ་ཡང་བརྗེད་དུ་མི་རུང་བ་ཞིག་གོ ། འཕགས་པ་ཡི་གེ་ཟད་པ་ཟ་མ་ཏོག་རྣམ་སྣང་གི་
སྙིང་པོ་ལས། རིགས་ཀྱི་བུ་གང་བྱང་སེམས་རྟག་པར་རྒྱུན་དུ་མངོན་པར་བསྲུང་བར་བྱ་བའི་ཆོས་གཅིག་སྟེ།
རིགས་ཀྱི་བུ་བྱང་སེམས་གང་། བདག་མི་འདོད་པ་དེ་གཞན་ལ་མི་བྱའོ། །རིགས་ཀྱི་བུ་གང་ལ་ལ་
ཞིག་གིས་ཆོས་གཅིག་པོ་དེ་བསྲུངས་ན་དེས་དེ་པའི་བསླབ་པའི་གཞི་ཐམས་ཅད་བསྲུང་བར་འགྱུར་རོ། །
ཞེས་གསུངས་པ་ལྟར་དུ། རང་ལ་འདོད་པ་དེ་གཞན་གྱི་འདོད་པས་དེ་ལ་དེ་སྒྲུབ་རྒྱུ་དང་། རང་ལ་
མི་འདོད་པ་དེ་གཞན་གྱི་མི་འདོད་པས་དེ་ལ་དེ་སེལ་བའི་ཐབས་ལ་བརྩོན་རྒྱུ་ནི་རང་རེ་རབ་ཏུ་
བྱུང་བ་རྣམས་ཀྱི་ལས་སྐལ་རེད། ཁྱད་པར་དུ་དམ་པའི་ཆོས་སྒྲུབ་པ་ལ་བཟོད་སྒོམ་འདི་གལ་ཆེ་ཤོས་
ཡིན་ཚུལ་ཡང་། དགེ་བཤེས་སྤྱན་སྔ་པས་འཁོར་ཚོགས་སྤྱི་ལ་གསུངས་པ། སྤྱིར་ཆོས་ཐམས་ཅད་བསྡུ་ན་
གཉིས་སུ་འདུས་ཏེ། གཞན་ལ་གནོད་པ་སྤོང་བ་དང་། ཕན་གདགས་པ་གཉིས་སུ་སྡེ་སྣོད་གསུམ་དང་
ཐེག་པ་ཆེ་ཆུང་ཐམས་ཅད་འདུས། ཆོས་དེ་གཉིས་ཉམས་སུ་ལེན་པ་ལ་བཟོད་པ་གལ་ཆེ། བཟོད་པ་
132



་་་
，
，
མ་ལམཔས
ལས་འབྲས་ཀྱི་གསང་ལམ། ལས་
མེད་ན་ཚུར་ལ་གནོད་པ་བྱེད་པ་ལ་ཕར་ལན་བྱེད་དུ་འགྲོ། དེ་ལྟར་བྱས་ཙ་ན་གནོད་པ་ལས་ལོག་པ་མེད།
དེ་མེད་ཙ་ན་ཕན་འདོགས་པ་མེད། དེས་ན་ཆོས་མགོ་འདོན་པ་ལ་བཟོད་པ་དགོས། དེ་ལ་བཟོད་པ་
སྒོམ་པའི་ཐབས་ལ་བཞི་སྟེ། མདའ་ལེན་འབེན་འཛུགས་ཀྱི་ཚུལ་གྱིས་བསྒོམ་པ་དང་། བྱམས་སྙིང་རྗེའི་
ཚུལ་གྱིས་བསྒོམ་པ་དང་། སློབ་དཔོན་དང་སློབ་མའི་ཚུལ་གྱིས་བསྒོམ་པ་དང་། ཆོས་ཉིད་ཀྱི་ཚུལ་གྱིས་
བསྒོམ་པ་སྟེ་བསྒོམ་ཚུལ་བཞི་གསུངས་ཡོད་པ་བཞིན་དུ་རང་གི་ཡིད་ལ་ངེས་པར་བྱས་ནས་རྐྱེན་དང་
འཕྲད་པའི་ཚེ་ན་དེ་མ་ཐག་ཏུ་དྲན་པའི་ཟིན་པར་བྱ་དགོས་སོ། །རང་གི་གྲྭ་རོགས་གྲོགས་མཆེད།
ཡུལ་མི་ཁྱིམ་མཚེས་རྣམས་ཀྱི་ཐུགས་ལ་མི་འཕྲོད་པའི་བྱ་བ་མི་བྱེད་པ་དང་། དེ་དག་གིས་རང་ལ་
ལོག་པར་སྒྲུབ་པའི་རྣམ་རྟོག་རེ་ཤར་ན་རང་གི་བཟོད་ཅི་ཐུབ་བལྟ་རྒྱུ་ལ་མ་འཆུགས། དཔལ་མགོན་
ཟླ་བ་གྲགས་པས། གང་ཕྱིར་རྒྱལ་སྲས་རྣམས་ལ་ཁྲོ་བ་ཡིས། །སྦྱིནདང་ཁྲིམས་བྱུང་དགེ་བ་བསྐལ་བ་བརྒྱར། །
བསགས་པ་སྐད་ཅིག་གིས་འཇོམས་དེ་ཡི་ཕྱིར། །མི་བཟོད་ལས་གཞན་སྡིག་པ་ཡོད་མ་ཡིན། །ཞེས་དང་།
རྒྱལ་སྲས་ཞི་བ་ལྷས། བསྐལ་པ་སྟོང་དུ་བསགས་པ་ཡི། །སྦྱིན་དང་བདེ་གཤེགས་མཆོད་ལ་སོགས། །
ལེགས་སྤྱད་གང་ཡིན་དེ་ཀུན་ཀྱང་། །ཁོང་ཁྲོ་གཅིག་གིས་འཇོམས་པར་བྱེད། །ཅེས་གསུངས་པ་ལྟར་དུ་
ཁོང་ཁྲོ་ནི་རང་གི་དགེ་རྩ་འཇོམས་པ་དང་། སྐྱེ་བ་ཕྱི་མར་དམྱལ་བར་འགྲོ་བའི་རྒྱུ་བྱེད་པས་བཟོད་སྒོམ་ལ་
གོམས་རྒྱུ་ཁྱེད་རྣམས་པ་མཁྱེན། ང་རང་ཡང་ཉེས་པ་ཏིལ་འབྲུ་ཙམ་ཡང་མེད་པར་མི་དམངས་ཁྲིམས་ཁང་
ནང་དུ་སོང་མྱོང་བ་ཞིག་ཡིན། དེ་སོང་བའི་སྐབས་སུ་ཁྲིམས་བདག་རྣམས་ཀྱིས་བརྡུང་བརྡེག་ཚད་མེད་
ཕབ་ནས། ལུས་པོ་འཁར་རྔ་བརྡུང་བརྡུང་། །མགོ་སྤུ་བྱ་སྤུ་བཏོག་བཏོག་བྱས་སོང་། འོན་ཀྱང་བདག་ལ་
བརྡུང་བརྡེག་བྱེད་མཁན་རྣམས་ལ་བསམ་ངན་ལན་གཅིག་ཙམ་ཡང་འཛིན་མ་མྱོང་བ་མ་ཟད། དེ་དག་
ལ་ཕན་སེམས་བསྐྱེད་ནས། རྒྱལ་སྲས་ཆེན་པོ་ཞི་བ་ལྷས། འགྲོ་མང་རྡོག་པས་བདག་གི་སྤྱིར་འཚོག་གམ། །
འགུམ་ཡང་མི་བདོ་འཇིག་རྟེན་མགོན་དགྱེས་མཛོད། ། ཅེས་པ་དང་། དགེ་བཤེས་གླང་རི་ཐང་པས།
བདག་ལ་གཞན་གྱིས་ཕྲག་དོག་གིས། །གཤེ་སྐུར་ལ་སོགས་མི་རིགས་པའི། །གྱོང་ཁ་རང་གིས་ལེན་པ་དང་། །
རྒྱལ་ཁ་གཞན་ལ་འབུལ་བར་ཤོག །ཅེས་དང་། ཇོ་ནང་ཀུན་མཁྱེན་ཤེས་རབ་རྒྱལ་མཚན་གྱིས། གང་དག་
ང་ལ་སྨོད་པ་དང་། །བརྡེག་བཙོག་མི་སྙན་བརྗོད་པ་དང་། །ཕྲག་དོག་ངན་སེམས་འཆང་བ་ཀུན། །
133



ལས་འབྲས་ཀྱི་གསང་ལམ།
ཚེ་འདིར་སངས་རྒྱས་མྱུར་ཐོབ་ཤོག ། ཅེས་པའི་ཚིག་བྱིན་རླབས་ཅན་རྣམས་ཡིད་ལ་འདོན་ནས་དོན་རྣམས་
གོམས་འདྲེས་བྱས་པས་ལག་རྗེས་སུ་བློ་སྐྱེད་ཡང་མི་དམན་པ་ཐོན་སོང་། དགེ་བཤེས་པུ་ཏོ་བས།
དཔེར་ན་སྨྱོན་པ་ཞིག་གཞན་ལ་གནོད་པ་བྱེད་པ་ལ། གཞན་ཤེས་པ་སོ་ན་གནས་པ་ཀུན་སྨྱོན་པའི་
ཁ་ཟླ་མི་བྱེད་པར། རེ་སྡུག་སྙིང་རེ་རྗེ་ཟེར་ཞིང་ལན་མི་བྱེད། དེ་བཞིན་དུ་བདག་ལ་གནོད་པར་
བྱེད་པ་དེ་ཡང་ཉོན་མོངས་པ་དྲག་པོས་གདོན་གྱིས་བརླམས་པའི་སྨྱོན་པ་ཆེན་པོ་ཡིན། རེ་སྡུག་སྙམ་དུ་
སྙིང་རྗེ་བསྒོམ་དགོས། ཞེས་གསུངས་པའི་དོན་ཡང་དྲན་པར་ས་མྱོང་། ཨ་འཛོམ་འབྲུག་པ་ཀུན་ལེགས་ཀྱིས།
ཞེ་སྡང་མེ་ལྟར་འབར་བའི་དགྲ་བོ་ལ། །བདག་ལས་གཞན་གཅེས་སྒོམ་པ་མ་བྱུང་ཡང་། །ཞེ་གནག་གནོད་པ་
མི་སྐྱེལ་དམ་བཅའ་ཡིན། །དམ་བཅའ་སྙིང་ལ་ཞོག་ཅིག་ཨ་རོགས་ཚོ། །ཞེས་གསུངས་པ་ལྟར་དུ་རང་གིས་
ཀྱང་སྡང་བའི་དགྲ་ལ་མི་རྒོལ་བའི་དམ་བཅའ་བྱས་ཡོད། ཁྱེད་རང་ཚོ་རང་རང་སོ་སོར་རྐྱེན་ངན་
འདྲ་མ་བྱུང་ན་བཟོད་པ་སྒོམ་ཐུབ་ཐུབ་འདྲ་ལགས་ཀྱང་། རྐྱེན་ངན་ཐོག་དུ་འཕྲད་བྱུང་ན་བཟོད་པ་སྒོམ་རྒྱུ་
འདི་དཀའ་མོ་ཡིན་པས་མ་འོངས་པ་ན་བཟོད་པ་སྒོམ་ཐུབ་པའི་སྨོན་ལམ་འདོན་རྒྱུ་དང་། དམ་བཅའ་
བྱེད་རྒྱུ་ད་ནས་གོམས་དགོས་སོ། ། རྒྱ་གར་ཕ་དམ་པས། །འཇིག་རྟེན་འདི་ན་གཏན་དུ་མི་སྡོད་པས། །
འགྲོ་ཆས་ད་ལྟར་གྱིས་ཤིག་དིང་རི་བ། །ཞེས་དང་། ཀོང་སྤྲུལ་ཡོན་ཏན་རྒྱ་མཚོས། ཤིང་ཁའི་བྱ་ཚོགས་
འདྲ་བའི་གྲྭ་འཁོར་འདི། །འདུས་ཀྱང་རུང་ལ་འབྲལ་ཡང་རུང་བས་ན། །སྣ་ཐག་རང་གི་མགོ་ལ་དཀྲི་བ་
ཡིས། །དམ་པའི་ཆོས་ལ་ནན་ཏན་བྱེད་པར་ཤོག །ཅེས་གསུངས་པ་བཞིན་དུ་རང་ཅག་དཔོན་སློབ་ཚང་མ་
ཡུན་རིང་པོར་མཉམ་འགྲོགས་བྱེད་རྒྱུ་དཀའ་མོ་རེད། ནམ་ཞིག་ན་འབྲལ་མི་འདོད་ཞིན་དུ་སོ་སོར་
གྱེས་འགྲོ་བའི་དུས་ཚོད་ཞིག་ཤར་རྒྱུ་ཡོད་པ་འདུས་བྱས་ཀྱི་རང་མཚང་ཡིན། དེའི་སྐབས་སུ་ཁྱེད་
རྣམས་པ་ལ་རང་ཚུགས་ཟིན་པའི་ལྟ་སྒོམ་ཞིག་དང་། གཞན་དོན་སྒྲུབ་པའི་ལྷག་བསམ་ཞིག །བར་ཆད་
བཟློག་པའི་མན་ངག་ཞིག་ཡོད་ན་བླ་རྒན་རང་གི་ཞེ་བློ་བདེ་བ་ཡིན་པས་ཆེ་ཤེས་ཆུང་ཤེས་གི་བསླབ་
བྱའམ་ཁ་ཏ་བྱས་ནི་ཡིན། མདོར་ན། ཁྱེད་རྣམས་པས་དུས་དང་རྣམ་པ་ཀུན་ཏུ་འཁོར་བ་ཞེན་ལོག་གི་
ངེས་འབྱུང་། གཞན་དོན་ཁུར་ཁྱེར་གྱི་བྱང་སེམས། བདག་གཉིས་དྲུངས་འབྱིན་གྱི་ལྟ་བ་སྟེ་ལམ་གྱི་
གཙོ་བོ་རྣམ་པ་གསུམ་མངོན་དུ་གྱུར་བའི་ཐབས་དང་། ཆོས་ཕྱིར་དཀའ་སྤྱད་ཀྱི་སྙིང་རུས། རླབས་ཆེན་
134



ལས་འབྲས་ཀྱི་གསང་ལམ།
ལུགས་ཟུང་གི་བྱ་བཞག་གང་ལའང་དཔའ་མི་ཞུམ། སྐྱིད་མི་ལུག་པར་བསྟན་པ་དང་འགྲོ་བའི་དོན་ལ་
རྩེ་གཅིག་ཏུ་འབད་བརྩོན་བྱེད་རྒྱུ་བླ་རྒན་རང་གི་ཚེ་འདི་ཡི་ཁ་ཏ་དང་། ཚེ་ཕྱི་མའི་ཁ་ཆེམས་ཡིན་ནོ། །
འདི་ནི་མཁས་པ་པཎྜི་ཏའི་ལུགས་སུ་བྱས་ཏེ་སྙན་ངག་དང་། སྡེབ་སྦྱོར། གོ་རིམ། ཚིག་རྒྱན་སོགས་ཀྱི་
སྤྲོས་པ་དོར་ཏེ། ཟད་པ་ཀུ་སཱ་ལའི་ལུགས་ཀྱི་གདམས་ངག་དམར་རྗེན་དུ་བཀོད་པ་ཡིན་པས། མཁས་རློམ་
ང་རྒྱལ་ཅན་དང་། སྣོད་མིན་ལོག་ལྟ་ཅན་ལ་གསང་རྒྱ། །
ཞེས་རིག་འཛིན་ཆེན་པོ་རྒོད་ལྡེམ་ཅན་གྱི་རོལ་གར་དུ་གྲགས་པ་བཤད་སྒྲུབ་དང་ལ་གྱིས་སློབ་ཚོགས་ཡོངས་ལ་ཕུལ་བའོ། ། །།
སུང་བཤ
135



—– ལས་འབྲས་ཀྱི་གསང་ལམ།
་་་
མཁན་ཀུན་དཔལ་གྱི་སྤྱོད་འཇུག་འགྲེལ་བ་ལས་བཏུས།
ཁྱད་པར་ཉེས་པ་ཆེ་ཤོས་ཡུལ་ཡོན་ཏན་ཅན་གྱི་ཞིང་བདག་གིས་སངས་རྒྱས་ཆོས་དགེ་འདུན་
ཏེ་དཀོན་མཆོག་གསུམ་དང་ནི་ཕན་འདོགས་པའི་ཞིང་ཕ་དང་མའམ་ཡོན་ཏན་གྱི་ཁུར་དུ་ལྕི་ཞིང་བཀུར་
བར་འོས་པའི་ཞིང་མཁན་སློབ་སོགས་བླ་མ་གཞན་དག་ལ་ཀུན་སློང་ཆགས་སྡང་རྨོངས་གསུམ་ལ་སོགས་
པའི་ཉོན་མོངས་པའི་སྒོ་ནས་སྦྱོར་བ་ལུས་ཀྱིས་བཅོམ་བརླག་བརྡུང་བརྡེག་སོགས་དང་ངག་གིས་སྐུར་
འདེབས་ངན་སྨྲས་སོགས་དང་ཡིད་ཀྱིས་ལོག་ལྟ་ངན་སེམས་སོགས་གནོད་པ་བགྱིས་པ་གང་ལགས་པ་
དང༌། དེ་ལས་ཀྱང་དཀོན་མཆོག་ལ་གནོད་པའི་ལས་དང་། དཀོར་འཕྲོག་པ་ཉེས་པ་ཆེ་སྟེ་སངས་
རྒྱས་དང་ཆོས་དང་ཆོས་འཆད་པ་པོའི་ཡོ་བྱད་ཐམས་ཅད་སངས་རྒྱས་དང་ཆོས་ཀྱི་དཀོར་ཡིན་ལ་
དེ་དག་རྐུ་འཕྲོག་དང་གཡོ་སྒྱུས་མ་བྱིན་པར་བླང་བ་ལ་སོགས་པ་ནི། མ་ཕམ་པས། གང་ཞིག་
ཡིད་ནི་ཆོས་ལ་སྡང་བ་དེ་ལ་ཐར་པ་ག་ལ་ཡོད། །ཅེས་དང་། གྲུབ་ཐོབ་སྐྱེར་སྒང་པའི་སྐུ་ལུས་ལ་
ཨ་དཀར་པོས་ལན་མང་ཕུགས་ནས་ན་ཚ་དྲག་པོ་བྱུང་བ་བརྒྱད་སྟོང་པའི་ཚབ་ཡོན་བདག་གིས་
དྲངས་པའི་རྣམ་སྨིན་དུ་གསུངས་པ་སོགས་དང་། དེ་ལ་ཕྱོགས་བཅུའི་དགེ་འདུན་གྱི་དཀོར་དང་
དེ་ལས་ཀྱང་ཞལ་དུ་འདུ་བའི་ཡོ་བྱད་ཆེ་ཕྲ་གང་དང་གང་རྐུ་འཕྲོག་དང་ཚོང་སོགས་གཡོ་སྒྱུས་
བླངས་ན་བཤགས་པའི་ཐབས་མེད་པར་དམྱལ་བར་སྐྱེ་ངེས་པར་མདོ་ལས་གསུངས་ཏེ། དགེ་འདུན་
ནི་རྡོ་རྗེ་དང་འདྲའོ། །དགེ་འདུན་གྱི་ནི་དུག་དང་འདྲའོ། །དུག་ལ་ནི་གཉེན་པོ་ཡོད་ཀྱི། དགེ་འདུན་
137



ཟངས
ལས་འབྲས་ཀྱི་གསང་ལམ།
གྱི་ནི་མ་ཡིན་ནོ། །དགེ་འདུན་གྱི་ཕྲུ་བ་སྟེ་རྫ་ཁོ་ན་ལ་ལོངས་སྤྱད་པས་དེ་ལྟ་བུའི་དམྱལ་བར་སྐྱེས་
པའི་ལོ་རྒྱུས་སོགས་དང་། གཞན་ཡང་ལྷ་ཁང་སྟེང་མར་འབུལ་རྒྱུ་འོག་མ་དང་། འོག་མར་
འབུལ་རྒྱུ་སྟེང་མ་དང་། དགེ་འདུན་པའི་དབྱར་རྙེད་དགུན་དང་། དགུན་རྙེད་དབྱར་དུ་འཇོག་པ་
དང་། དེ་རིང་འབུལ་རྒྱུ་སང་ནང་བར་བཞག་ཏུ་མི་རུང་བར་ཐམས་ཅད་མཁྱེན་པ་སངས་རྒྱས་
ཀྱིས་གསུངས་སོ། །དེའི་ཚུལ་ཅུང་ཟད་ཅིག་སྔོན་གྱི་གཏམ་དང་སྦྱར་ན། འདུལ་བ་ལས། དགེ་འདུན་
གྱི་འདུ་ཁང་རྩིགས་པ་དང་ཀ་བ་ལ་མཆིལ་མ་དང་སྣབས་ཀྱིས་མ་རུང་བ་བྱས་པས་རྩིགས་པ་
དང་ཀ་བ་ལྟ་བུའི་དམྱལ་བ་དང་། གཏུན་དང་ཕྱགས་མ་ལ་སོགས་རང་གིས་ལོངས་སྤྱད་པས་
གཏུན་དང་ཕྱགས་མ་ལྟ་བུའི་དམྱལ་བར་སྐྱེ་བ་དང་། དགེ་འདུན་པའི་དབྱར་རྙེད་དགུན་ཆེད་
དང་དགུན་རྙེད་དབྱར་རྙེད་དུ་བསྒྱུར་ནས་མ་བགོས་པས་སེམས་ཅན་སྐེད་པ་ཆད་པ་ཆུས་རྒྱུས་
ཀྱིས་སྦྲེལ་བར་འགྲོ་ཞིང་ཤིན་ཏུ་སྡུག་བསྔལ་བར་གསུངས་པ་དང་། མཛངས་བླུན་ལས། ཤིང་སྡོང་
ཆེན་པོ་ཁབ་རྩེ་ཙམ་ཡང་མ་ཁྱབ་པ་མེད་པར་སྲིན་བུ་སྣ་ཚོགས་ཀྱིས་ཁྱབ་ཅིང་ཟ་བར་གྱུར་པས་
ཤིན་ཏུ་སྡུག་བསྔལ་ཞིང་འོ་དོད་འབོད་པ་ཡང་དགེ་འདུན་གྱི་ལས་བྱེད་པ་ལི་ཏ་ཞེས་པས་
དགེ་འདུན་གྱི་དཀོར་ལ་རང་སྤྱད་ཅིང་བཟའ་བཏུང་གཞན་ཁྱིམ་པའི་ཕྱོགས་ལ་བྱིན་པའི་
རྣམ་སྨིན་རང་ཤིང་སྡོང་དང་གཞན་སྲིན་བུར་གྱུར་པ་དང་དེ་ལས་འཕོས་ཏེ་དམྱལ་བར་སྐྱེ་བར་
གསུངས་པ་དང་། ཡང་། རྒྱལ་པོའི་ཁབ་ཀྱི་གྲོང་ཁྱེར་གྱི་མི་གཙང་བའི་ལྡེང་ཀ་ཞིག་གི་ནང་སྲིན་
བུ་སྦྲུལ་འདྲ་བ་རྐང་པ་བཞི་ཡོད་པ་ལོ་མང་པོར་སྡུག་བསྔལ་ཚད་མེད་པ་མྱོང་བ་དེར་སྟོན་པ་
འཁོར་བཅས་བྱོན་ཏེ་འཁོར་རྣམས་ལ་དེའི་ལས་བསྟན་པ། སྔོན་སངས་རྒྱས་རྣམ་གཟིགས་ཀྱི་
138



— ལས་འབྲས་ཀྱི་གསང་ལམ།
བསྟན་པ་ལ། དགེ་སློང་སྟོང་ཕྲག་བཅུ་བཞི་དགོན་པར་གནས་པ་ལ་ཚོང་པ་ལྔ་བརྒྱས་རིན་པོ་ཆེ་
བསོད་ནམས་ཀྱི་ཟོང་དུ་ཕུལ་བ་བཞེས་ནས་ཞལ་ཏ་བའི་དགེ་སློང་ལ་གཏད་དོ། ། ཕྱིས་བསོད་
སྙོམས་ཀྱིས་བྲེལ་ནས་ཞལ་ཏ་བ་ལ་སྔར་གྱི་རིན་པོ་ཆེ་བཙོང་ངམ་ཞེས་པས་དེ་ཁྲོས་ཏེ་ཁྱེད་ཅག་
སྐྱག་པ་ཟ་བའམ། ཁོ་བོ་གཅིག་པུ་ལ་བྱིན་གྱི་ཁྱེད་ཀུན་ལ་མ་བྱིན་ནོ་ཟེར་བས། དགེ་འདུན་
ཀྱང་སོ་སོར་གྱེས་སོ། ། རྒྱུ་དེས་མཚམས་མེད་པའི་དམྱལ་བ་ཆེན་པོར་ལྟུང་། ངན་སྐྱུགས་ཀྱི་
ནང་དུ་བསྐལ་པ་དགུ་བཅུ་རྩ་གཅིག་གི་བར་དུ་འགྲོའོ། ། དེ་ལས་ཐར་ནས་ད་ལྟ་འདིར་ངན་
སྐྱུགས་ཀྱི་ཁུང་བུར་སྐྱེས་ནས་ལོ་མང་པོ་ལོན་ཡང་མ་ཐར་ཏེ། འདི་ལྟ་སྟེ། སྔོན་འདས་པའི་
སངས་རྒྱས་རིན་ཆེན་གཙུག་ཏོར་ཅན་དགེ་འདུན་འཁོར་བཅས་འདིར་གཤེགས་ནས་ཉེར་གནས་
རྣམས་ལ་འདིའི་ལས་བསྟན་ཏོ། །དེ་ནས་སངས་རྒྱས་ཐམས་ཅད་སྐྱོབ་ཀྱང་དེ་བཞིན་དུ་
བསྟན་ཏོ། །དེ་ནས་ཚེ་འཕོས་ཏེ་ཡང་དམྱལ་བར་སྐྱེས་ཏེ་ལོ་ཁྲག་ཁྲིག་གྲངས་མེད་པ་དུ་མ་ལོན་
ནས་ཕྱིར་ཡང་ཁུང་བུ་འདིར་སྐྱེས་སོ། །དེའི་འོག་ཏུ། འཁོར་བ་འཇིག་དང་། གསེར་ཐུབ་
དང་། འོད་སྲུང་གིས་ཀྱང་དེ་བཞིན་དུ་བསྟན་ཏོ། ། དེ་བཞིན་སངས་རྒྱས་སྟོང་པོ་ཀུན་གཉེར་
གནས་དང་བཅས་ཏེ་འདིར་གཤེགས་ནས་སྲིན་བུ་འདིའི་སྔོན་ལས་སྟོན་པར་འགྱུར་རོ་ཞེས་
གསུངས་པ་དང་། དགེ་སློང་རྣམས་སྤུ་ལངས་ཏེ་ལུས་ངག་ཡིད་གསུམ་ཤིན་ཏུ་བསྲུང་བ་ལ་
བརྩོན་པར་གྱུར་ཏོ་ཞེས་མཛངས་བླུན་ལས་སོ། །ནཱ་ལེན་ཏའི་བྱང་ཕྱོགས་ན། སུ་ཁྱེན་གྲོང་ཞེས་པ་
ས་ཕུག་དང་བཅས་པ་གཅིག་ན། བྱིས་པ་མང་པོ་རྩེ་བའི་དབུས་སུ་རླུང་ཚུབ་འཁྱིལ་བ་མེ་འོད་
འཕྲོ་བ་གཅིག་བྱུང་བ་ལ། བྱིས་པ་རྣམས་ཀྱིས་རྡོ་རུབ་བྱས་པས། བྱིས་པ་ཟོས་དུས་སུ་འབོག་པ་
གཅིག་ལ་བཏབ་ནས་རྐང་པ་ཕྱིན་ཀ་ལོག་ཏུ་འགྲོ་ཞིང་པགས་པའི་སྐྱི་ཤིག་ཤིག་བྱས་ཏེ། ཁ་ནས་
མེ་ལྕེ་ཉུག་ཅིང་། སམ་སྐྲ་ཏའི་སྐད་དུ་ཐམས་ཅད་ལ་འབར་རོ། །དེའི་ཉེ་འཁོར་ན་བྱམས་པ་
སྒོམ་པའི་རྣལ་འབྱོར་པ་གཅིག་ཡོད་པ་དེས་གསན་ནས། བྱིས་པ་འདི་འདྲས་ཀྱང་སམ་སྐྲི་ཏའི་
139



ལས་འབྲས་ཀྱི་གསང་ལམ་
སྐད་ཤེས་པ་ངོ་མཚར་ཆེའོ་སྙམ་ནས་ཉན་དུ་ཕྱིན་པས་དེ་ལ་མེ་འབར་བ་འདུག་ནས་རྒྱུ་མཚན་
དྲིས་པས། འདི་རྣམས་སྡང་སེམས་ཀྱིས་ཉན་པས་འབར་ལ་ཁྱོད་དད་སེམས་ཀྱིས་ཉན་པས་
མི་འབར་བ་ཡིན་ཟེར། འོ་ན་འདིར་ལས་གང་གིས་སྐྱེས་དྲིས་པས། བཙུན་པ་འདི་རྣམས་ཐོན་
གཅིག་དང་། ཁྱོད་བྱམས་པའི་རྣལ་འབྱོར་བཟང་པོ་གཅིག་འདུག་པས་དྲང་པོར་བཤད་དོ་ཟེར་
ཏེ། བཏོན་པས། ང་ནཱ་ལེནྡྲའི་མཁན་པོ་རྒྱལ་འབྱུང་ཡིན་ཏེ། ང་རང་བདག་པོ་ཡིན་སྙམས་ནས།
དགེ་འདུན་གྱི་འབྲས་སྙིགས་བྲེ་ཕྱེད་ཐུབ་ཆོད་དུ་སྤྱད་པས། ད་ལྟ་ལྟོ་བསྲེག་པའི་ཡི་དྭགས་སུ་
སྐྱེས་ནས་རྟག་ཏུ་ནང་ཁྲོལ་ཐམས་ཅད་འབར་བའི་མེས་བསྲེག་པའི་མེ་ལྕེ་ཁ་སྣ་ནས་ཉུག་པ་ཡིན།
སྡེ་སྣོད་བཞུགས་པའི་གཙུག་ལག་ཁང་དུ་མཆིལ་ལྷམ་མ་ཕུད་པར་ཕྱིན་པས་རྐང་པ་ཕྱིན་ལོག་ཏུ་
འཆུ་བ་དང་། ང་ནི་འདུ་ཁང་གི་ཐུབ་སྐུ་ལ་སྒྲོན་མེ་ཕུལ་བས་སྐུ་མཉེ་བྱས་ཏེ་སྐྱིན་པ་འཚབ་པ་
མ་གྲུབ་པས། པགས་པའི་སྐྱི་ཤིག་པའི་སྡུག་བསྔལ་རྟག་ཏུ་ཡོད་པས་དཀོར་འདི་འཇིགས།
དཀོན་མཆོག་གསུམ་ལས་དགེ་འདུན་གྱི་དཀོར་འདི་ཁོ་ན་ལྕི་བར་འདུག་གོ་ཟེར། འདི་ལས་ནམ་
ཐར་དྲིས་པས། འདི་ལས་ལོ་སྟོང་ཕྲག་བཅོ་ལྔ་ན་ཐར་ཏེ། དེ་ནས་མནར་མེད་དུ་འགྲོ་དགོས་པ་
འདུག་ཟེར། འདི་ལ་བཤགས་ཐབས་མེད་དམ་བྱས་པས། ལས་འབྲས་ལ་ཁྱད་གསོད་བྱས་པས་
ཡེ་མེད་ཟེར། དགེ་འདུན་གྱི་དཀོར་ལ་འཛེམ་ན་ཕན་ཡོན་ཆེ་སྟེ། ངའི་ཉེར་གནས་དཔལ་ཡོན་
བྱ་བས་དགེ་འདུན་ལ་སྲོག་བས་གཅེས་ཤིང་ཡོད་བྱད་ལ་དུག་པས་འཇིགས་པ་གཅིག་ཡོད་དེ་ཁོ་
འཆི་ཁར་འཇའ་འོད་དང་རོལ་མོ་དང་བཅས་ནས་ལྷ་དང་ཆོས་སྐྱོང་གིས་བསུས་ནས་སོང་། ཁོ་
ད་ཙམ་འཁོར་བ་ལས་གྲོལ་ཏེ་མཆི་ཟེར། འོ་ན་བཙུན་གཞོན་རྣམས་གདོན་དགོས་པའི་རྒྱུ་མཚན་
དྲིས་པས། དེ་ཐམས་ཅད་ངའི་མཁན་བུ་ཡིན་པས་ཐོས་ན་ང་ངོ་ཚ་ཁོང་རྣམས་ཡི་མུག་ནས་འགྲོ་
ཟེར། དེ་ནས་དར་ཙམ་གཅིག་དྲན་མེད་དུ་སོང་། ཡང་ལབ་པ་ལ་ད་ཅི་ནས་གར་ཕྱིན་དྲིས་པས།
ཕུ་ཡ་གི་ན་རྣལ་འབྱོར་པ་གཅིག་འདུག་པའི་དགེ་སྦྱོར་གྱི་བར་ཆད་ལ་ཕྱིན་ཟེར། ཁྱེད་མཁན་པོ་
སྡེ་སྣོད་གསུམ་ཤེས་པ་གཅིག་དེ་འདྲ་བྱེད་པ་ཞན་བྱས་པས། བདེན་ཏེ་ངའི་ཤེས་པ་ལ་རང་
140



- ལས་འབྲས་ཀྱི་གསང་ལམ།
དབང་མེད་ཟེར་ཡང་སོང་ཡང་བྱིས་པ་དེ་ལ་བཏབ་ནས་ལུས་ཐམས་ཅད་དྲོད་དུ་བྱས་ཏེ་ཁ་སྣ་
ནས་མེ་ལྕེ་ཉུག་ཅིང་ཐམས་ཅད་ལ་འབར་བ་ལ། སྔར་གྱི་རྣལ་འབྱོར་དེ་སྤྱན་དྲངས་ཏེ།
ཁྲོ་བོའི་དམིགས་པ་གཅིག་བྱས་པས་ཁོ་རྒོད་ཅིང་གཏུམ་པོའི་བསྐྱེད་རིམ་ལ་བརྟན་པ་ཐོབ་པས།
འཇིག་རྟེན་གྱི་ནུས་མཐུ་ཅན་སུ་ལའང་མི་འཇིགས་ཟེར། འོ་ན་ཁོ་ཅན་འོང་བའི་རྒྱུ་མཚན་
དྲིས་པས། ངས་ཟས་བག་རེ་རྙེད་ཀྱང་ཟོས་ན་ལྟོའི་མེ་ལ་ཤིང་བསྣན་པ་བཞིན་འགྱུར་གྱིན་འདུག་
ནས་སྔར་འདྲིས་ཀྱི་བག་ཆགས་ཀྱིས་ཁོ་ལྟོག་པ་ལ་སྟེར་དུ་འོང་བ་ཡིན་ཏེ། ཁོའི་ལས་ངན་སད་
རྐྱེན་བྱེད་གྱིན་འདུག་པ་ཟེར་དེ་དག་གི་རྒྱུ་མཚན་དྲིས་པས། ང་མཁན་པོ་བྱེད་དུས་སུ། ཁོ་ན་
ལེཅུའི་བརྡའ་སྤྲོད་སློབ་ཏུ་འོང་ནས་བརྟུལ་ཞུགས་དང་མི་ལྡན་པར་དགེ་འདུན་གྱི་ཚུལ་དང་ཆུ་
ཤིང་ལ་སྤྱད་པས་མཐོང་ཆོས་ཟེར། དེས་མཛད་དམ་དྲིས་པས། མྱོང་མགོ་བཙུགས་ཀྱིས་སྣམ་
སྨིན་ཕྱི་མ་ཡི་དྭགས་སུ་འགྲོ་ཟེར། དེ་ལ་ཐབས་ཡོད་དམ་བྱས་པས། དགེ་འདུན་རང་ལ་
བསྙེན་བཀུར་བྱས་ཏེ། སྤྱན་སྔར་མཐོལ་ཞིང་བཤགས་ན་འདག་གོ་ཟེར། རྣལ་འབྱོར་པས་དེ་ལ་
དམིགས་པའི་བྱམས་པ་ཡུད་ཙམ་སྐྱེས་པས། ཐལ་མོ་སྦྱར་ཏེ་མ་ཡང་བྱོན་བདོག་གམ་ཟེར་ནས་
མཆི་མ་ཕུལ་བྱས་ཏེ་སོང་བས་ཕྱིན་ཆད་དེ་མ་འཁོར་རོ། །དེར་དེ་བཞིན་ཚོགས་སུ་མཐོལ་ཏེ།
གླེངས་པས་དེར་འདུས་ཕལ་ཆེར་ཁོང་གི་མཁན་བུ་ཡིན་པར་འདུག་ནས་ཐམས་ཅད་ཆོ་ངེས་
སོང་ངོ༌། །དེས་ན་བཅོམ་ལྡན་འདས་ཀྱིས་དགེ་འདུན་གྱི་རྫས་ལ་ཤ་བུའི་འདུ་ཤེས་བཞག་པར་
བྱའོ་ཞེས་པའི་དོན་ཏོ། །ཡང་སྔོན་སྐྱེས་བུ་ལྔ་བརྒྱས་ཁྱིམ་བྱའི་ལྷ་ཁང་གི་དགེ་འདུན་གྱི་ཆུ་སྙོག་
པས་ཆུ་དེས་འབྲས་བཙོར་མ་བཏུབ་པས་དེའི་ཉིན་དགེ་འདུན་གྱི་ཆོས་སྟོན་ཆགས་པས་དེའི་
རྣམ་སྨིན་གྱིས་ཡི་དྭགས་འཇིགས་སུ་རུང་བ་ལྔ་བརྒྱར་སྐྱེས་ཤིང་སྡུག་བསྔལ་བའི་ཚུལ་མདོ་ལས་
གསུངས་པ་དང་། ཡང་ཇོ་བོ་རྗེ་ནཱ་ལེནྡྲ་ལ་བཞུགས་དུས་ན། ཞལ་ཏ་བ་ཆོས་བཞིན་བྱེད་པ་
གཅིག་ཡོད། དེས་ཉིན་གཅིག་དགེ་འདུན་ལ་བཏུང་བ་འདྲེན་པ་བྱུང་ཡང་གཅིག་བྱུང་བ་ན་དེ་
རིང་སྐོམ་མང་པོ་ཡོད་ཀྱི་སང་མ་བྱུང་ན་མི་ཉན་པས་ནང་པར་དྲང་སྙམ་སྟེ་བཞག་པ་དང་
141



་ལ་
ལས་འབྲས་ཀྱི་གསང་ལམ།
མཚན་མོ་སྐོམ་ཤིན་ཏུ་ཆེས་པས་ཆུ་ཟངས་ཆེན་མོ་ནས་ཆུ་འཐུང་བར་ཕྱིན་པ་དང་ཆུ་ཟངས་སུ་
ཆུ་སྐམ་ནས་ཆུ་ཐིག་ཀྱང་མི་འདུག་ད་ཅི་བཀང་ན་ད་མེད་པ་མི་སྲིད་ང་འཁྲུལ་འདུག་བརྟག་པར་
བྱ་སྙམ་སྟེ་རྡོ་གཅིག་དེར་བཞག དེ་ནས་སྒོ་ན་མཚོའུ་ཆེ་བ་ཡོད་པ་ལ་བཏུང་ངོ་སྙམ་པས་སོང་བ་
ན་དེ་ཡང་སྐམ་ནས་འདུག འདི་འདྲ་མི་སྲིད་ང་འཁྲུལ་འདུག འོན་ཀྱང་བརྟག་པར་བྱ་སྙམ་སྟེ།
དཀྱིལ་དུ་ཐོ་ཆེན་པོ་བརྩིགས་ནས་བཞག ཡང་གོང་གཱ་ལ་བཏུང་ངོ་སྙམ་པས་དེ་ཡང་སྐམ་ནས་
འདུག འདི་འདྲ་མི་སྲིད་ང་འཁྲུལ་འདུག་འོན་ཀྱང་བརྟག་སྙམ་སྟེ་གང་གཱའི་ཕ་རོལ་ན་ཤིང་སྡོང་
ཞིག་ཡོད་པ་ལ་ཆོས་གོས་དཀྲིས་ནས་བཞག སྐོམ་གྱིས་གདུང་བཞིན་ཉལ་ནང་པར་བལྟས་ཚེ་ཆུ་
ཟངས་ཆུས་བཀང་བའི་ནང་དུ་རྡོ་བཅུག་འདུག མཚེའུ་ཡེ་ཐར་རྒྱུ་མེད་པ་དེའི་ནང་དུ་ཐོ་ཆེན་
བརྩིགས་འདུག གང་གཱའི་ཕ་རོལ་གྱི་ཤིང་སྡོང་ལ་ཆོས་གོས་དཀྲིས་པ་མཐོང་བ་བཞིན་གསུངས།
དེ་མ་ཐག་འབྲས་བུ་སྨིན་པ་སྒྲིབ་པ་ཆུང་བས་ཡིན་གསུངས། དེས་ན་བླ་མ་དགོན་སྡེའི་ཕྱག་མཛོད་
དང་སྤྱི་ཁག་དཀོར་གཉེར་བ་སོགས་ལས་འཛིན་པ་ཆེ་ཆུང་རྣམས་ཀྱིས་གཙོས་བླ་མ་དང་དགེ་འདུན་
པ་ལ་ཕན་ཚུན་འབྲེལ་ཞིང་འདྲིས་ཆེ་བ་རྣམས་ལ་ཤིན་ཏུ་འབྱུང་ཉེ་བའི་དཀོན་མཆོག་གི་དཀོར་
སྤྱི་དང་ཁྱད་པར་དགེ་འདུན་པའི་དཀོར་འདི་ལ་ཐུགས་གཟབ་བག་ཡོད་རེ་མ་མཛད་ན་བསྐལ་བ་
མང་པོའི་བར་དུ་དམྱལ་བ་བཙོ་བསྲེག་ལ་སོགས་པའི་སྡུག་བསྔལ་མི་བཟད་པ་མྱོང་ངེས་པ་ལ་
བསམས་ནས་ཅུང་ཟད་རེ་ཨེ་ཕན་སྙམ་པའི་སེམས་ཀྱིས་སྨྲས་པ་འདི་ལ་གཟིགས་ཤིང་བག་ཡོད་
རེས་བཀའ་དྲིན་ཡང་ཞུ།
142



གཙུག་ལག་ཁང་གི་ནང་དུ་
ལྷམ་གྱོན་མི་རུང་།
དགེ་འདུན་གྱི་འབྲས་སྙིགས་ལ་ལོངས་སྤྱད་པ།
གཙུག་ལག་ཁང་གི་ནང་དུ་ལྷམ་གྱོན་པ།
༄༅། །སྔོན་གྱི་དུས་སུ། ན་ལེན་ཌའི་བྱང་ཕྱོགས། སུ་ཁྱེན་གྲོང་ཞེས་པའི་གནས་ས་ཕུག་དང་བཅས་པ་ཞིག་ན། བྱིས་པ་མང་པོ་རྩེ་བའི་དབུས་སུ་རླུང་འཚུབ་འཁྱིལ་བ་
མེ་འོད་འཕྲོ་བ་ཞིག་བྱུང་བ་ལ། བྱིས་པ་རྣམས་ཀྱིས་རྡོ་རུབ་བྱས་པས། དེ་ལས་ཡི་དྭགས་ཁ་ནས་མེ་འབར་བ་རྐང་པ་ཕྱིན་ཅི་ལོག་ཏུ་སྐྱེས་པ་ཞིག་ཐོན། ཕྱོགས་དེར་
བྱམས་པ་སྒོམ་པའི་རྣལ་འབྱོར་པ་ཞིག་ཡོད་པ་དེས་གཟིགས་ནས། ཁྱོད་ཀྱིས་ལས་ཅི་ཞིག་བསགས་པས་འདི་ལྟར་སྐྱེས་ཞེས་དྲིས་པས། ཁོ་ན་རེ། ང་ནི་ན་ལེན་ཏྲའི་
མཁན་པོ་རྒྱལ་འབྱུང་ཡིན་ཏེ། ང་རང་བདག་པོ་ཡིན་པས་མི་སྐྱོན་སྙམ་ནས་དགེ་འདུན་གྱི་འབྲས་སྙིགས་བྲེ་ཕྱེད་ཙམ་ཐུབ་ཆོད་དུ་ལོངས་སྤྱད་པས། ད་ལྟ་ལྟོ་བསྲེག་
པའི་ཡི་དྭགས་སུ་སྐྱེས་ནས་རྟག་ཏུ་ནང་ཁྲོལ་ཐམས་ཅད་འཚིག་པའི་མེ་ལྕེ་ཁ་སྣ་ནས་འབར་ཞིང་། གཙུག་ལག་ཁང་གི་ནང་དུ་ལྷམ་མ་ཕུད་པར་ཕྱིན་པས་རྐང་པ་ཕྱིན་ཅི་
ལོག་ཏུ་སྐྱེས་པའི་སྡུག་བསྔལ་མྱོང་བ་ཡིན་ཟེར། ད་འདི་ལས་ནམ་ཐར་དྲིས་པས། ལོ་སྟོང་ཕྲག་བཅོ་ལྔའི་བར་དུ་མི་ཐར། དེ་ནས་གཟོད་དམྱལ་བ་མནར་མེད་དུ་འགྲོ་
དགོས་པ་འདུག་ཟེར་ཞིང་། སྡུག་བསྔལ་གྱི་ཡུས་ཀྱིས་དར་ཅིག་དྲན་མེད་དུ་སོང་ངོ་།། འདིའི་ལོ་རྒྱུས་རྒྱས་པ་མཁན་པོ་ཀུན་དཔལ་གྱི་སྤྱོད་འཇུག་འགྲེལ་པ་ན་གསལ་ལོ། །
.༡
སམལ་
ཟླ
ན
རྣམ་དག་བསླབ་ལས་གཡེལ་བའི་ལས་རེ་ཡིས། །རྣམ་སྨིན་བཟོད་དཀར་སྦྱོར་བ་འདི་ལྟ་ན། །
རྣམ་གྲོལ་ཐར་བའི་གླིང་ལ་འདུན་པ་རྣམས། །རྣམ་ཀུན་དྲན་དང་ཤེས་བཞིན་ཅིས་མི་བརྟེན། །
am@ཀྱི



— ལས་འབྲས་ཀྱི་གསང་ལམ།
མདོར་ན་སྤྱོད་ལམ་སྣ་ཚོགས་ཅི་བྱེད་ཀྱང་།།
དྲན་ཤེས་བག་ཡོད་སེམས་ཀྱིས་རྒྱུད་བསྡམས་ནས།།
རང་གི་བཤེས་གཉེན་རང་གིས་མཛད་ནས་ཀྱང་།
བྱ་བ་ཐམས་ཅད་དོན་དང་ལྡན་པར་མཛོད།།
ཆོས་རྗེ་ཡིད་བཞིན་ནོར་བུས།
,
144



145



ལས་འབྲས་ཀྱི་གསང་ལམ།
བློ་འདྲི་ཡུལ། མཁན་གསལ་བྱེད་ཉི་མ།
རྩོམ་སྒྲིག་འགན་ཁུར་པ། ངག་དབང་། གདོང་མན་ཤེལ།
ཕྱི་ཤོག་མཛེས་རིས་པ། གདོང་མན་ཤེལ།
ལས་གཉེར་ཁང་། ཁ་བ་རིག་གནས། །
དེབ་ཚད། ཧོ་སྨི། 1(58X250mm
པར་ཤོག 7) ཁི།
ཡིག་གྲངས། 56877
པར་ཐེངས། 2016 |པོར་པར་གཞི་དང་པོ་བསྒྲིགས་ཏེ་དཔར་ཐེངས་དང་པོ་པར།
པར་ཐེངས། 2016—པར་གཞི་གཉིས་པ་བསྒྲིགས་ནས་དཔར་ཐེངས་གཉིས་པ་པར།
དཔར་གྲངས། (0)()1-3)(0)
146



དགེ་འདུན་སྤྱི་ལ་དབང་བའི་ནོར་རྫས་དག །
བག་མེད་རང་དགར་ལོངས་སུ་སྤྱོད་པ་སོགས། །
ཤིན་ཏུ་ཉེས་པ་ལྕི་བས་འཛེམ་དགོས་ཞེས། །
ཕྲ་མོའི་ལས་འབྲས་ཡང་ཡང་གདམས་པ་དྲན། །
མཁན་འཆི་མེད་རིག་འཛིན་གྱིས།
གསེར་ཐང་བླ་རུང་གཞུང་ལས་དོ་དམ་ཁང་གིས་སྤེལ།
